# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.499206
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷九十三
<pb:KR3g0018_WYG_093-1a>¶
欽定四庫全書¶
　唐開元占經卷九十三¶
　　　　　　　　　　　唐　瞿曇悉達　撰¶
　候星善惡雲氣占¶
　　元日祥瑞¶
漢魏鮮正月朔旦八風占云風南來大旱　西南來小¶
旱　西來有兵西北來有胡兵胡豆成　北方來為中¶
歲　東北來為上歲　東來大水　東南來人病嵗惡¶
<pb:KR3g0018_WYG_093-1b>¶
　八風各與其衝對課多勝少疾勝徐自旦至食時為¶
麥食時至日昳為稷昳至晡時為黍晡時至下晡為菽¶
下晡至日沒為麻¶
風從北來宜客南來為主吉西來宜客東來宜主西北來¶
宜客東南來冝主西南來有謀不成東北來主客俱不¶
利若風熱冷異常或暴急昬濁又當以八卦暴風占之¶
京房占正月朔日候八風從乾來有憂兵坎來有大水¶
艮來人疾疫嵗内有䖝蝗震來陽氣干嵗大旱有䘮巽¶
<pb:KR3g0018_WYG_093-2a>¶
來年内多風傷五穀離來歲旱大熱多火灾坤來有疾¶
疫道上多死人兊來有兵事¶
　　八節日氣候¶
立春正月節其日晴明少雲嵗熟隂則旱䖝傷禾豆風¶
從乾來暴霜殺物榖猝貴　坎來冬大寒胡兵内擾¶
艮來五穀熟　震來氣洩物不成　巽來多風䖝　離¶
來旱傷物　坤來春寒六月水人多愁土功　兊來早霜¶
兵起¶
<pb:KR3g0018_WYG_093-2b>¶
春分二月中其日東方有青雲歲熟晴明物不成　風¶
從乾來歲多寒金鉄倍貴　坎來豆菽不成民飢病¶
艮來夏不熱米貴一倍　震來五穀成亦無盗賊　巽¶
來䖝生四月多暴寒　離來五月先水後旱　坤來小¶
水人多瘧疾　兊來春寒八月國有憂有兵¶
立夏日南方有赤雲嵗豐清明則旱　風從乾來其年凶飢夏霜¶
麥不刈　坎來多雨水魚行人道　艮來山崩地動人¶
疫　震來雷不時擊物　巽來其年大熟　離來夏旱¶
<pb:KR3g0018_WYG_093-3a>¶
禾焦　坤來萬物夭傷　兊來蝗䖝大作¶
夏至日南方有赤氣則熟晴明則旱　風從乾來寒傷¶
萬物　坎來寒暑不時夏日多寒　艮來山水暴出¶
震來八月人多疾　巽來九月風落草木　離來五榖¶
熟　坤來六月雨水横流　兊來秋多雨霜¶
立秋日有白雲及小雨則吉晴明物不成　風從乾來甚寒多¶
雨　坎來冬多雪多隂寒　艮來秋氣不和　震來秋¶
多雨雹人不和草木再榮　巽來内兵猝起　離來兵¶
<pb:KR3g0018_WYG_093-3b>¶
戎不利多旱　坤來五穀熟　兊來兵起將行¶
秋分日西方有白雲則善晴明物不成　風從乾來人¶
多相掠　坎來多寒　艮來十二月多隂寒　震來人¶
疫再花不實　巽來十月多風　離來兵動國南七百¶
里　坤來土功興　兊來五穀大收¶
立冬日晴明小寒人君吉天下喜　風從乾來君令行天下安¶
　坎來冬雪殺走獸　艮來地氣洩人多病　震來人不安居¶
多寒　㢲來冬温明年夏旱　離來明年五月大疫¶
<pb:KR3g0018_WYG_093-4a>¶
坤來水泛溢魚塩倍多　兊來妖言為幻兵在山澤¶
冬至日有雲雪寒明年大豐晴明物不成　風從乾來¶
强國有憂多寒　坎來歲美人安　艮來正月多隂¶
震來雷不發大雨併　巽來百虫害物　離來冬温乳¶
母多死水旱不時人疫　坤來䖝傷苗多水　兊來明¶
年秋雨兵起¶
立夏巽卦王風從乾來為一逆小㐫　立春艮卦王風¶
從坤來為二逆兵起　立秋坤卦王風從艮來為三逆¶
<pb:KR3g0018_WYG_093-4b>¶
穀無實　立冬乾卦王風從巽來為四逆人去其鄉　秋¶
分兊卦王風從震來為五逆帶刀入市¶
冬至坎卦王風從離來為六逆人民潰㪚　夏至離卦¶
王風從坎來為七逆臣子為亂　春分震卦王風從兊¶
來為八逆殿上有刺客¶
　七十二候當候不候¶
　　正月¶
是月也東風解凍蟄蟲始振魚陟負冰獺祭魚候雁北草木萌動¶
<pb:KR3g0018_WYG_093-5a>¶
孟春行夏令則雨水不時草木早落國時有恐行秋令¶
則其民大疫猋風暴雨總至藜莠蓬蒿並興行冬令則水¶
潦為敗雪霜大摯首種不入¶
　　二月¶
桃始華倉庚鳴鷹化為鳩𤣥鳥至雷乃發聲始電¶
仲春行秋令則其國大水寒氣搃至宼戎來征行冬令則¶
陽氣不勝麥乃不熟民多相掠行夏令則國乃大旱暖¶
氣早來䖝螟為害¶
<pb:KR3g0018_WYG_093-5b>¶
　　三月¶
桐始華田䑕化為鴽虹始見萍始生鳴鳩拂其羽戴勝¶
降于桑¶
季春行冬令則寒氣時發草木皆肅國有大恐行夏令¶
則民多疾疫時雨不降山陵不収行秋令則天多沉隂¶
滛雨早降兵革並起¶
　　四月¶
螻蟈鳴蚯蚓出王𤓰生苦菜秀靡草死麥秋至¶
<pb:KR3g0018_WYG_093-6a>¶
孟夏行秋令則苦雨數來五穀不滋四鄙入保行冬令¶
則草木早枯後乃大水敗其城郭行春令則蝗蟲為敗¶
暴風來格秀草不實¶
　　五月¶
螳螂生鵙始鳴反舌無聲鹿角解蜩始鳴半夏生¶
仲夏行冬令則雹凍傷穀道路不通暴兵來至行春令¶
則五榖晚熟百螣時起其國乃飢行秋令則草木零落¶
果實早成民殃於疫¶
<pb:KR3g0018_WYG_093-6b>¶
　　六月¶
温風至蟋蟀居壁鷹始摯腐草為螢土潤溽暑大雨時¶
行¶
季夏行春令則穀實觧落國多風欬民乃遷徙行秋令¶
則丘隰水潦禾嫁不熟乃多女災行冬令則風寒不時¶
鷹隼早鷙四鄙入保¶
　　七月¶
凉風至白露降寒蟬鳴鷹乃祭鳥天地始肅禾乃登¶
<pb:KR3g0018_WYG_093-7a>¶
孟秋行冬令則隂氣大勝介䖝敗榖戎兵乃來行春令¶
則其國乃旱陽氣復還五穀不實行夏令則其國火灾寒¶
熱不節民多瘧疾¶
　　八月¶
鴻鴈來𤣥鳥歸羣鳥養羞雷始收聲蟄䖝坏户水始涸¶
仲秋行春令則秋雨不降草木生榮國乃大恐行夏令¶
則其國乃旱蟄虫不蔵五穀復生行冬令則風災數起¶
収雷先行草木早死¶
<pb:KR3g0018_WYG_093-7b>¶
　　九月¶
鴻鴈來賔雀入大水為蛤菊有黄華豺乃祭獸草木黄¶
落蟄䖝咸俯¶
季秋行夏令則其國大水冬蔵殃散民多鼽嚏行冬令¶
則國多盗賊邊境不寧土地分裂行春令則暖風來至¶
民氣解惰師興不居¶
　　十月¶
水始冰地始凍雉入大水為蜃虹蔵不見天氣上升地¶
<pb:KR3g0018_WYG_093-8a>¶
氣下降閉塞而成冬¶
孟冬行春令則凍閉不密地氣上泄民多流亡行夏令¶
則國多暴風方冬不寒蟄虫復出行秋令則霜雪不時¶
小兵時起土地侵削¶
　　十一月¶
鶡鴠不鳴虎始交荔挺出蚯蚓結麈角解水泉動¶
仲冬行夏令則其國乃旱氛霧㝠㝠雷乃發聲行秋令¶
則天時雨汁𤓰瓠不成國有大兵行春令則蟲螟為敗¶
<pb:KR3g0018_WYG_093-8b>¶
水泉咸竭民多疾癘¶
　　十二月¶
雁北鄉鵲始巢雉雊雞乳征鳥厲疾水澤腹堅¶
季冬行秋令則白露蚤降介䖝為妖四鄰入保行春令¶
則胎夭多傷國多痼疾命之曰逆行夏令則水潦敗國¶
時雪不降冰凍消釋¶
　¶
　唐開元占經卷九十三¶
