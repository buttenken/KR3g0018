# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:59.664779
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷五十二
<pb:KR3g0018_WYG_052-1a>¶
欽定四庫全書¶
　唐開元占經卷五十二¶
　　　　　　　　　　　唐　瞿曇悉達　撰¶
　太白占八¶
　　太白犯石氏外官一¶
　　　太白犯庫樓一¶
郗萌曰太白入庫樓三日兵起尤甚一曰兵起西北方¶
若舍之三十日諸侯兵悉發大將出　玉厯曰太白守¶
<pb:KR3g0018_WYG_052-1b>¶
庫樓兵起將軍出車騎徧野¶
　　　太白犯南門二¶
石氏曰太白犯守南門邊夷兵起若道路不通¶
　　　太白犯平星三¶
石氏曰太白犯平星凶　文曜鈎曰太白歴平星主命¶
傾　甘氏曰太白守平星執政臣憂若有罪誅期一年¶
　　　太白犯騎官四¶
甘氏曰太白犯守騎官有兵起馬多發若多死　石氏¶
<pb:KR3g0018_WYG_052-2a>¶
曰太白入騎官若守之兵大起車騎用將軍出若騎士¶
憂　郗萌曰太白入守騎官不出二十日赦天下¶
　　　太白犯積卒五¶
石氏曰太白入積卒若守之兵大起士卒大行若多死¶
期二年　𤣥㝠占曰太白犯守積卒主失位天下亂兵¶
大起期百二十日¶
　　　太白犯鼈星六¶
黄帝占曰太白守鼈星為有白衣之㑹　巫咸曰太白¶
<pb:KR3g0018_WYG_052-2b>¶
犯守鼈星天下有水旱之災守陽則旱守隂則水¶
　　　太白犯九坎七¶
石氏曰太白守九坎天下旱名水不流五穀不登人民¶
大飢一曰之陽大旱之隂有水又曰犯守九坎凶¶
　　　太白犯敗臼八¶
石氏曰太白守敗臼民不安其室失其釜甑若流移去¶
其鄉¶
　　　太白犯羽林九¶
<pb:KR3g0018_WYG_052-3a>¶
郗萌曰太白入羽林有反臣中兵也(宋書天文志曰宋/明帝泰始元年十)¶
(二月己巳太白入羽林占曰兵動明年羽林兵出誅太/宰江夏王義㳟尚書令栁元景僕射顔師伯等明年㑹)¶
(稽太守尋陽王子房廣州刺史袁曇逺/雍州刺史袁顗青州刺史沈文秀並反)　太白經過羽¶
林中天子為軍自守　黄帝占曰太白守羽林兵起期¶
六十日　石氏曰太白守羽林為有馬行期三十日¶
甄曜度曰太白入守羽林兵大起大將軍出行臣謀其¶
主若有喪期二年　海中占曰太白入守羽林有兵起¶
若逆行變色成勾己天下大兵關梁不通不出其年¶
<pb:KR3g0018_WYG_052-3b>¶
荆州占曰太白入天軍大將軍在外　石氏曰太白入¶
天軍中為兵起一曰入天軍留守若變色逆行成勾己¶
為兵起急　郗萌占曰太白犯天軍為兵起有破軍死¶
將　太白入天壘天下有兵期二十日若百二十日¶
石氏曰太白入守壘壁陣天下兵起左右倖臣為亂期¶
四十日若百二十日¶
　　　太白犯北落十¶
石氏曰太白入守北落亦為兵大合軍門　海中占曰¶
<pb:KR3g0018_WYG_052-4a>¶
太白守北落天下有兵夷狄入塞來侵中國將士出¶
石氏曰太白與北落相貫抵觸有光芒相及為兵戰覆¶
軍殺將伏尸流血不可當也期百八十日若一年¶
　　　太白犯土司空十一¶
聖洽符曰太白守土司空邦君有死者　海中占曰太¶
白守土司空其國以土起兵若有土功之事天下旱¶
石氏曰太白守土司空有兵喪天下憂水¶
　　　太白犯天倉十二¶
<pb:KR3g0018_WYG_052-4b>¶
黄帝占曰太白入天倉中主財寶出主憂臣在内天下¶
有兵而倉庫之户俱開主人勝客事不成期二十日而¶
發　荆州占曰太白守天倉天下飢粟出　齊伯曰太¶
白守天倉諸侯有發粟之事有兵起星若當户守之將¶
受命不為主用　石氏曰太白入守天倉有兵起食粟¶
散出一曰年穀不登人民飢　郗萌曰太白中犯乗守¶
天倉四夷人相食期三歳兵起西方若北方¶
　　　太白犯天囷十三¶
<pb:KR3g0018_WYG_052-5a>¶
石氏曰太白入天囷天下兵起囷倉儲積之物發用一¶
曰御物多有出者庫藏空虚期二年　海中占曰太白¶
入天囷天下兵起諸侯謀囷倉庫藏有破者(宋書天文/志曰晉孝)¶
(武大元二年四月壬申太白入天囷占曰為飢隆安元/年王㳟舉兵脅朝廷内外戒嚴出國寶以謝之又水旱)¶
(民/飢)¶
　　　太白犯天廩十四¶
石氏曰太白守天廩天下大飢　甘氏曰太白入守天¶
廩天下有兵歳大飢倉粟散不出其年　玉歴曰太白¶
<pb:KR3g0018_WYG_052-5b>¶
入守天廩兵起滿野天下粟出給軍糧一曰糴貴　石¶
氏曰太白犯守天廩天下亂粟散出¶
　　　太白犯天苑十五¶
荆州占曰太白入天苑出兵犯外夷　荆州占曰太白¶
守天苑兵起馬死　石氏曰太白入守天苑牛羊禽獸¶
多疾疫若守之二十日天下兵起馬多死其國憂(漢班/固天)¶
(文志曰漢孝武元鼎五年太白入天苑占曰將以馬起/兵也一曰馬將以軍而死耗其後以天馬故誅大宛馬)¶
(大死/於軍)　𤣥冥占曰太白入守天苑邊境兵起王者出兵¶
<pb:KR3g0018_WYG_052-6a>¶
征外夷天下馬發¶
　　　太白犯參旗十六¶
文曜鈎曰太白守參旗九州騷動天下皆兵弓不下弦¶
矢不舍筈其國不寧王者有憂　海中占曰太白守參¶
旗兵大起弓弩用將士出行一曰弓矢貴¶
　　　太白犯玉井十七¶
黄帝占曰太白入玉井為强國失地其出之强國得地¶
　巫咸曰太白入玉井國有水憂若以水為敗水物為¶
<pb:KR3g0018_WYG_052-6b>¶
不成期不出年　感精符曰太白入守玉井水兵大起¶
若以水為變魚鹽十倍¶
　　　太白犯屏星十八¶
甘氏曰太白入屏星為大臣戮若疾　𤣥冥占曰太白¶
入守屏星諸侯有謀若大臣有戮死者¶
　　　太白犯天厠十九¶
黄帝占曰太白守天厠為大臣戮者　郗萌曰太白守¶
厠星國多疾疫兵飢並起人主有憂　甄曜度曰太白¶
<pb:KR3g0018_WYG_052-7a>¶
入守天厠天下大飢人相食死者大半期二年¶
　　　太白犯天矢二十¶
帝覽嬉曰太白守天矢貴人多有疾而病死者一曰民¶
多以飢死¶
　　　太白犯軍市二十一¶
荆州占曰太白守軍市以飢兵起　石氏曰太白入守¶
軍市兵大起大將軍出若以飢兵起一曰天下亂四夷¶
兵起道路不通一曰大軍飢絶其糧兵士逃亡期二年¶
<pb:KR3g0018_WYG_052-7b>¶
　　　太白犯野鷄二十二¶
甘氏曰太白入軍市犯守野雞其國凶有死將軍營敗¶
兵士散¶
　　　太白犯狼星二十三¶
感精符曰太白守狼星車騎出滿野守二十日將相有¶
死者　石氏曰太白守狼星野獸死　郗萌曰太白提¶
狼星而出入守之車騎兵出大將有千里之行　荆州¶
占曰太白守狼敵兵起　太白犯守狼星大將出行其¶
<pb:KR3g0018_WYG_052-8a>¶
國有兵一曰有兵將死　齊伯曰太白犯守狼星兵大¶
起士卒行天下凶諸侯相攻多賊盜(宋書天文志曰晉/惠帝永興二年四)¶
(月丙子太白犯狼星是年茍晞破公師藩張方破莊陽/王虓關西諸將攻河間王顒顒奔走東海王逐而殺之)¶
(也/)¶
　　　太白犯弧星二十四¶
荆州占曰太白守弧星弓弩矢貴大將軍有千里之行¶
民多死者　𤣥㝠占曰太白守弧星臣有謀主者庫兵¶
盡用關梁四塞津道不通期二年¶
<pb:KR3g0018_WYG_052-8b>¶
　　　太白犯稷星二十五¶
海中占曰太白犯天稷有旱災五穀不登歳大飢五穀¶
散出¶
　　太白犯甘氏中官二¶
　　　太白犯四輔一¶
荆州占曰太白犯乗守四輔星君臣失禮輔臣有誅者¶
　　　太白犯天厨二¶
荆州占曰太白犯天厨大官事誅　石氏曰太白守天厨大官吏死¶
<pb:KR3g0018_WYG_052-9a>¶
　　　太白犯鼓旗三¶
石氏曰太白守鼓旗兵革起¶
　　　太白犯天田四¶
文曜鈎曰發大兵相殘賊則太白入天田　荆州占曰¶
太白守天田五穀傷¶
　　　太白犯天門五¶
荆州占曰太白舍天門中人主無出邦門之逺宫廊廣¶
門大有伏兵¶
<pb:KR3g0018_WYG_052-9b>¶
　　　太白犯平道六¶
甘氏曰太白入守平道天下兵亂¶
　　　太白犯酒旗七¶
文曜鈎曰太白犯酒旗三公九卿謀　荆州占曰太白¶
守酒旗天下大酺有酒肉財物若爵宗室¶
　　　太白犯天髙八¶
黄帝曰太白以四月從東方來入天髙留三十日民受¶
賜留五十日兵起宫中　郗萌曰太白入天髙成勾己¶
<pb:KR3g0018_WYG_052-10a>¶
天下有憂　太白舍天髙中有奇令¶
　　　太白犯礪石九¶
荆州占曰太白守礪石兵起以入日占國¶
　　　太白犯積尸十¶
石氏曰太白守積尸大人當之¶
　　　太白犯天潢十一¶
黄帝曰太白入天潢中天下大亂易政一曰貴人死又¶
曰兵起軍起道不通　郗萌曰太白失度留天潢為人¶
<pb:KR3g0018_WYG_052-10b>¶
主憂以水為害若以井為害以入日占其國¶
　　　太白犯咸池十二¶
黄帝曰太白入咸池中犯乗守之有喪　春秋緯曰太¶
白入咸池天下亂易政人君惡之　石氏曰君死皆以¶
入日占其國　甘氏曰太白入咸池有兵喪天子且以¶
大敗失忠臣若旱一曰大水道不通貴人死以入日占¶
國　石氏曰太白入天井大臣為亂國家易政令　郗¶
萌曰太白入咸池中犯乗守之若糴貴一曰為有迷惑¶
<pb:KR3g0018_WYG_052-11a>¶
人主者　荆州占曰太白中犯乗守咸池大兵起百萬¶
人以上¶
　　　太白犯天街十三¶
郗萌曰太白當天街為諸侯自立為主一曰大水若留¶
止逆行其中為兵革起　荆州占曰太白守天街兵塞¶
道　文曜鈎曰太白犯守天街徘徊亂行主弱臣强道¶
路絶天下不通　荆州占曰太白不行天街為政令不¶
行不出其年有兵¶
<pb:KR3g0018_WYG_052-11b>¶
　　太白犯甘氏外官三¶
　　　太白犯狗星一¶
石氏曰太白守狗星守衛之臣作亂¶
　　　太白犯狗國二¶
荆州占曰太白順行守狗國出兵討鮮卑烏丸逆守之其國為亂¶
　　　太白犯天田三¶
郗萌曰太白提天田出入大水一曰五穀霜死¶
　　　太白犯哭泣四¶
<pb:KR3g0018_WYG_052-12a>¶
宋書天文志曰晉孝武太元四年十一月太白犯哭星¶
占曰天子有哭泣事九月癸未皇后王氏崩　孝武大¶
明三年十月太白犯哭泣後六宫多喪公主薨天子舉¶
哀歳大旱民飢¶
　　　太白犯八魁五¶
荆州占曰太白守八魁兵大起¶
　　　太白犯鈇鑕六¶
荆州占曰太白犯鈇鑕五日以上臣有謀主者　太白¶
<pb:KR3g0018_WYG_052-12b>¶
犯鈇鑕誅執法之官　郗萌曰太白犯乗鈇鑕為鈇鑕¶
用一曰將有憂¶
　　　太白犯蒭藳七¶
黄帝曰太白入蒭藳中主寶出憂臣在内¶
　　　太白犯九州殊口八¶
荆州占曰太白守九州殊口九州兵起¶
　　　太白犯天節九¶
荆州占曰太白守天節大將以兵出¶
<pb:KR3g0018_WYG_052-13a>¶
　　　太白犯軍井十¶
荆州占曰太白入軍井三日以上其歳大水¶
　　　太白犯天狗十一¶
荆州占曰太白入天狗北夷大飢來歸隣國多土功¶
　　　太白犯天紀十二¶
荆州占曰太白守天紀天下兵悉起¶
　　　太白犯天廟十三¶
黄帝曰太白入天廟若守之為廟有事一曰為凶憂又¶
<pb:KR3g0018_WYG_052-13b>¶
曰太白入守天廟有廟殘之事吏不去死¶
　　太白犯巫咸外官四¶
　　　太白犯長垣一¶
感精符曰太白入長垣三公九卿謀主兵大起天下亂¶
王者有憂¶
　　　太白犯土司空二¶
荆州占曰太白出入土司空有大徭之事¶
　　　太白犯鍵閉三¶
<pb:KR3g0018_WYG_052-14a>¶
郗萌曰太白犯乗鍵閉星大臣有悮天子不尊事天者¶
致大災於宗廟天子崩一曰王者不宜出宫下殿有匿¶
兵於宗廟中者¶
　　　太白犯天桴四¶
荆州占曰太白守天桴兵鼔起¶
　　　太白犯天淵五¶
荆州占曰太白守天淵海水出江河決若海魚出¶
　　　太白犯斧鑕六¶
<pb:KR3g0018_WYG_052-14b>¶
郗萌曰太白中犯乗守斧鑕為斧鑕用一曰兵將有憂¶
　黄帝曰太白入斧鑕為大臣用　荆州占曰太白犯¶
守斧鑕兵起　郗萌曰太白入斧鑕大將誅　荆州占¶
曰太白犯斧鑕誅執法之臣¶
　　　太白犯天廐七¶
荆州占曰太白入天廐十日以上廐馬有食變　太白¶
守天廐為廏災之事人主以馬為憂不則馬疾　郗萌¶
曰太白守天廏三十日騎馬出¶
<pb:KR3g0018_WYG_052-15a>¶
　¶
　¶
　¶
　¶
　¶
　¶
　¶
　¶
<pb:KR3g0018_WYG_052-15b>¶
　¶
　¶
　¶
　¶
　¶
　¶
　¶
　唐開元占經卷五十二¶
