# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:59.224710
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷二十七
<pb:KR3g0018_WYG_027-1a>¶
欽定四庫全書¶
　唐開元占經卷二十七¶
　　　　　　　　　　　唐　瞿曇悉達　撰¶
　歲星占五¶
　　嵗星犯南方七宿¶
　　　嵗星犯東井占¶
黃帝占曰嵗星入東井軍在外嵗星進兵退嵗星退兵¶
進　郗萌曰嵗星入東井一南一北侯王憂又曰害於¶
<pb:KR3g0018_WYG_027-1b>¶
黍稷　黃帝占曰嵗星入東井留二十日以上易正朔¶
　又曰天下有土功川瀆之事期十月若十一月　义¶
曰居其東五穀不成居其南國君病諸侯多死居其西¶
者及兒子多死居其北有改令　黃帝占曰嵗星出入¶
留舍東井三十日天下一國有水者　陳卓曰嵗星在¶
東井兵起近期一年逺五年　黃帝占曰嵗星中犯東¶
井人君有戮者　陳卓曰嵗星犯守東井王者法令急¶
多獄事其年大水民饑天下改令　郗萌曰嵗星中犯¶
<pb:KR3g0018_WYG_027-2a>¶
乘東井其國内外有兵起(案孝武帝政和二年四月乙/卯嵗星在東井占曰兵起近)¶
(期一年逺五年到三年正月匈奴入五原酒泉殺两都/尉三月遣將軍廣利七萬人出五原御史大夫髙成將)¶
(兵三萬人出河西重合保馬通將四萬騎出酒泉與虜/戰多斬首廣利敗匈奴積三年  又案魏甘露三年三)¶
(月庚子嵗星順行犯東井距星占曰兵起到景元元年/己丑太后令曰昔日立東海王子&KR0008;悖逆不道自䧟大)¶
(禍以民禮𦵏之京師/嚴兵積二年三月)　荆州占曰嵗星去東井七寸七¶
日以上至一百五十日則王者用法大臣修度天下和¶
平　石氏曰嵗星守東井河溢　甘氏曰嵗星守東井¶
法令急多獄事其年大赦　黃帝占曰嵗星守東井嵗¶
<pb:KR3g0018_WYG_027-2b>¶
大饑人民疾病　黃帝占曰嵗星守東井南男子多寒¶
熱病　郗萌曰嵗星守東井大人多病若有䘮守其北¶
多暴雨　又曰嵗星守東井若將相死一曰君死又曰¶
糴貴　石氏曰嵗星守東井旱　荆州占曰嵗星守東¶
井道上多死人　黃帝占曰嵗星守東井水　郗萌曰¶
嵗星守東井百物五穀不成久守之金錢易　陳卓曰¶
嵗星守東井百川皆溢　郗萌曰嵗星入若守東井有¶
土功事　又曰嵗星入犯乘守東井留三日以上其嵗¶
<pb:KR3g0018_WYG_027-3a>¶
諸侯當之　感精符曰五精入東井從嵗星聚殺白而¶
發黃神奉絶用兵卒亂以義得天下　石氏曰嵗星逆¶
行東井有兵一曰嵗星守東井有兵(案宋書天文志曰/晉永興二年九月)¶
(嵗星守東井占曰有兵井又秦分也是年荀晞破公師/蕃張方破范陽王虓關西諸將攻河間王顒顒奔走東)¶
(海王迎/殺之)　郗萌曰嵗星逆行東井其君出入不時　陳¶
卓曰嵗星逆行東井山川壅寒　又曰嵗星中犯乘守¶
東井若鉞人君有戮死者　又曰嵗星環繞鉞諸侯誅¶
一曰赦(案魏武帝甘露二年八月壬午嵗星犯鉞其年/九月庚寅嵗星逆行井鉞到三年征東將軍諸)¶
<pb:KR3g0018_WYG_027-3b>¶
(葛誕誅積/六月應)　黃帝占曰嵗星入鉞大臣誅一曰嵗星入¶
鉞賢相死　郗萌曰嵗星干鉞者為斧鉞用　又曰嵗¶
星中犯乘守鉞其國内亂兵起¶
　　　歲星犯輿鬼二¶
郗萌曰嵗星入輿鬼相誅　巫咸曰嵗星入輿鬼為十¶
日以上金錢大散於諸侯期六十日若十月　石氏曰¶
木入輿鬼大臣誅一曰亂臣在内(案漢孝武帝後元二/年十月戊午嵗星在)¶
(輿鬼中占曰大臣有誅者一曰有金錢之賜令近期一/年逺五年到昭帝始元二年二月賜諸侯王列侯進宗)¶
<pb:KR3g0018_WYG_027-4a>¶
(室金錢各有差七月賜天下民牛酒到四年六月復賜/丞相以下至郎吏錢帛各有差廷尉李种有罪棄市)¶
(在期内如占說月又案漢宣帝元康二年六月嵗星入/輿鬼到四年三  乃出占曰嵗星入輿鬼滿數十日金)¶
(錢帛之施諸侯一曰大臣誅一曰嵗樂糴石三四十錢/一曰有大䘮近期一年逺五年其月詔賜天下將吏二)¶
(千石諸宗室髙年錢帛男子爵女子牛酒是比年豐穀/石五錢大司馬衛將軍張安世薨到神爵二年司𨽻尉)¶
(盖寛饒有罪自殺星乂案魏甘露四年四月甲申木犯/輿鬼東南星東南  主兵占曰木入輿鬼大臣有誅者)¶
(金錢之令到景元元年五月尚書王經伏誅到也/六月當逆鄉公即位賜天下民爵積一年二月)　石氏¶
曰木犯守鬼積尸邦有兵犯南星王有疾崩若戮死者¶
近布帛發布帛近金錢發金錢近馬發馬近兵發兵七¶
<pb:KR3g0018_WYG_027-4b>¶
寸以内為近其守之三日以上所發明審也　又曰嵗¶
星逆行出鬼陽男坐之隂女坐之出鬼左貴女坐之右¶
為貴人坐之抵其中央君坐之　郗萌曰嵗星去五諸¶
侯入輿鬼諸侯世子有疾死者期六十日去天髙入輿¶
鬼不出百二十日大人惡之　石氏曰嵗星出入留舍¶
輿鬼五十日不下有大䘮六十日不下國相不明百日¶
不下民半死　郗萌曰嵗星舍輿鬼東北麻豆成稻不¶
成舍東南豆麦熟有渇死人舍西南萬民多䘮舍西北¶
<pb:KR3g0018_WYG_027-5a>¶
黍稷成麥不成早蠶不熟晚蠶熟舍中嵗樂石三四錢¶
　黃帝占曰嵗星處輿鬼南有易君處其北國易相處¶
其西殺老人一曰殺姙子者　甘氏曰嵗星犯輿鬼人¶
君必有所戮　巫咸曰嵗星守輿鬼天子賜諸侯金錢¶
　郗萌曰嵗星守輿鬼五穀多傷民以饑死者無數又¶
曰多狂病死者　海中占曰嵗星守輿鬼角動有殺主¶
者色黒誅死不成　石氏曰嵗星犯天尸國有兵王者¶
病疾一曰人君有戮死者　海中占曰木守鬼出其北¶
<pb:KR3g0018_WYG_027-5b>¶
旱出其南雨水五穀熟　郗萌曰嵗星逆行輿鬼其君¶
不聦明用財奢浮過度治衰　荆州占曰嵗星逆行輿¶
鬼其君不聦於事　荆州占曰嵗星入輿鬼財寳出¶
荆州占曰嵗星入輿鬼亂臣在内有屠城　郗萌曰嵗¶
星乘質鈇鉞用　荆州占曰嵗星乘質君貴人憂金玉¶
用人民多疾從南入為男從北入為女從西入為老人¶
從東入為丁壯若棺木倍價　司馬彪天文志曰嵗星¶
入輿鬼為死䘮　荆州占曰嵗星干犯守輿鬼者皆為¶
<pb:KR3g0018_WYG_027-6a>¶
天下有大䘮陽為后左為天子右為貴臣又隨所守主¶
物王者發之不出七十日　石氏曰嵗星守輿鬼為大¶
人有祭祀事　郗萌曰嵗星守輿鬼大人以命終　又¶
曰嵗星守輿鬼西南皆為秦漢有反臣以赦解之¶
　　　嵗星犯柳三¶
郗萌曰嵗星入天庫以饑起兵一曰五穀收入　石氏¶
曰嵗星入柳諸侯有慶賀天下安寕五穀豐熟不出其¶
年民人歌舞而行　又曰嵗星處柳東晚穉不成處其¶
<pb:KR3g0018_WYG_027-6b>¶
南有易君處其西殺老人一曰殺姙子一曰民疾處其¶
北貴人徙一曰國昜相　又曰嵗星處柳南地必動處¶
其西民疾嵗大水一曰大人坐　甘氏曰嵗星守柳貴¶
臣得地有徳令不出九十日　石氏曰嵗星守柳人饑¶
　巫咸曰嵗星守柳多水災萬物五穀不成　郗萌曰¶
嵗星守柳多獄不然獄空　又曰守天相政事急民有¶
千里之行　陳卓曰嵗星逆行柳隂女主坐之逆行柳¶
中其君坐之若逆行柳陽男坐之若逆行柳左右坐貴¶
<pb:KR3g0018_WYG_027-7a>¶
親　郗萌曰嵗星與柳合同光其國將大强　荆州占¶
曰嵗星與熒惑合柳嵗星色赤兵起黃白五穀傷黒為¶
憂靑而角赤兵起近期三十日逺六十日　郗萌曰嵗¶
星守柳有反臣中兵也　海中占曰嵗星居柳嵗和熟¶
　又曰嵗星出入留舍柳九十日不下將軍出　又曰¶
嵗星逆行柳其君不敬祭祀¶
　　　嵗星犯七星四¶
荆州占曰嵗星入七星五穀多傷天下盗賊起期一年¶
<pb:KR3g0018_WYG_027-7b>¶
　陳卓曰嵗星出入留舍七星其國有以義致天下¶
郗萌曰嵗星居七星嵗和同　又曰嵗星處七星民疾¶
處其西嵗水　陳卓曰嵗星犯七星天子憂兵功臣受¶
封　甘氏曰嵗星守七星皇天以祐王者其邦獲五福¶
九十年　陳卓曰嵗星與七星同光者以粟當錢　巫¶
咸曰嵗星守七星旱多火災萬物五穀不成有兵饑¶
海中占曰木犯七星使者滿道子弑父臣弑主　荆州¶
占曰嵗星犯七星王者敬天宗廟有禮天下和平　郗¶
<pb:KR3g0018_WYG_027-8a>¶
萌曰嵗星逆行七星其君衣服不法　荆州占曰嵗星¶
逆行七星處其南地伏動處其西大人坐之處其北貴¶
人徙　黃帝占曰木犯七星逆臣為亂　郗萌曰嵗星¶
逆行七星地動　黃帝占曰木守七星為反臣也一曰¶
夏物不成　石氏曰木守七星有兵　郗萌曰嵗星守¶
七星反臣中兵也　甘氏曰嵗星入七星有君置太子¶
者　郗萌曰嵗星留守七星天下大憂憂中央¶
　　　嵗星犯張五¶
<pb:KR3g0018_WYG_027-8b>¶
石氏曰嵗星入張天子有慶賀之事天下大樂穀大豐¶
　荆州占曰嵗星入張不出一年天子有慶賀之事天¶
下大樂　巫咸曰嵗星入張星多火災萬物五穀不成¶
　郗萌曰嵗星出入留張舍三十日不下有兵六十日¶
不下更立侯王　石氏曰嵗星守張民人病疫一曰其¶
嵗民多心腹疾　郗萌曰嵗星居張嵗和熟　甘氏曰¶
嵗星守張其國大豐守之一年七年昇平君臣同心¶
又曰嵗星處張南地必動若六畜貴處張西其嵗水¶
<pb:KR3g0018_WYG_027-9a>¶
荆州占曰嵗星守張四十日至百二十日隂陽和羣臣¶
忠良王者吉　郗萌曰嵗星守張政事急民有千里之¶
行一曰貴人死　荆州占曰嵗星逆行張其君衣服不¶
法　郗萌曰嵗星逆行張其君用樂淫佚　又曰嵗星¶
守張有反臣中兵也　荆州占曰嵗星與墳星合於張¶
嵗不和貴人多内䘮一曰大水六年　郗萌曰嵗星與¶
墳星合於張天下有變不傷為政者則害於民一曰民¶
憂盗賊若功臣受封　又曰後且大旱　荆州占曰嵗¶
<pb:KR3g0018_WYG_027-9b>¶
星與墳合守張天下易令民流千里¶
　　　嵗星犯翼六¶
石氏曰嵗星入翼五穀風傷期一年　郗萌曰嵗星出¶
入留舍翼六十日不下地亡六十里　石氏曰嵗星出¶
入留舍翼且有急事徴召　郗萌曰嵗星居翼嵗和熟¶
　石氏曰嵗星守翼有兵若大水一曰川枯不通　甘¶
氏曰嵗星守翼聖臣代主　荆州占曰嵗星守翼王道¶
大興王者得天心將相忠良不出九十日文術大用¶
<pb:KR3g0018_WYG_027-10a>¶
郗萌曰嵗星守翼南六畜貴　海中占曰嵗星守翼處¶
其東魚鹽瓦噐貴處其南車貴處其西不占處其北五¶
穀不成　郗萌曰嵗星逆行翼其君用樂淫泆若失火¶
　甘氏曰嵗星入翼有海客　郗萌曰嵗星入翼四海¶
有急國憂　石氏曰嵗星守翼萬物不成　石氏曰嵗¶
星守翼人民流亡¶
　　　嵗星犯軫七¶
郗萌曰嵗星入軫天下多䘮　荆州占曰嵗星入軫邦¶
<pb:KR3g0018_WYG_027-10b>¶
有將死期六年　陳卓曰嵗星入軫兵大起　荆州占¶
曰嵗星在軫王者憂疾不出九十日　巫咸曰嵗星入¶
軫中伺其出而數之期二十日為兵發伺始入處之率¶
一日期十日軍罷　郗萌曰嵗星舍軫七日不移赦¶
黃帝占曰嵗星處軫東糴貴處軫西有女䘮有水　海¶
中占曰嵗星犯守軫天子養孤老不平大臣背叛師旅¶
起車騎盡發　荆州占曰嵗星干犯守軫大臣戮死¶
甘氏曰嵗星守軫國主疾王者修宗廟赦三百里内則¶
<pb:KR3g0018_WYG_027-11a>¶
灾消　巫咸曰嵗星守軫民多疾病　海中占曰嵗星¶
守軫主庫者有罪　郗萌曰嵗星守軫有土功事若旱¶
萬物不成民饑　黃帝占曰嵗星守軫南六畜皆貴¶
郗萌曰嵗星守軫北五穀不成　荆州占曰嵗星逆行¶
軫失火　郗萌曰嵗星逆行軫其君持䘮服不謹若貴¶
親坐之　又曰木守軫川楫不通也¶
　¶
　¶
<pb:KR3g0018_WYG_027-11b>¶
　¶
　¶
　¶
　¶
　¶
　¶
　¶
　唐開元占經卷二十七¶
