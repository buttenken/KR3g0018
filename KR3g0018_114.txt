# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.943273
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷一百十四
<pb:KR3g0018_WYG_114-1a>¶
欽定四庫全書¶
　唐開元占經卷一百十四¶
　　　　　　　　　　　唐　瞿曇悉達　撰¶
　　器服休咎城邑宫殿怪異占¶
　　　器用休徴¶
　　　　琅玕　白玉　白玉赤文¶
孝經援神契曰神靈孳液百寳為用則琅玕景(宋均曰/事神明)¶
(得理則琅玉/有光景也)　禮稽命徴曰王者得理制則澤谷之中¶
<pb:KR3g0018_WYG_114-1b>¶
有白玉出　禮稽命徵曰王者制禮作樂改損祭器得¶
鬼神之助則有白玉赤文像其威儀之狀¶
　　　　玉英　玉犖　玉典¶
瑞應圗曰王者五常並循則玉英見又云王者服飾不侈則出¶
又自正飾服不踰祭服乃出　孝經援神契曰玉英石華王者¶
尊卑不失其服則見又曰神靈孳液則有玉英(宋均曰玉/有英華也)瑞應¶
圗曰玉犖者師曠時來至雜紫綬　又云王者慈仁則玉典見¶
　　　　玉璜¶
<pb:KR3g0018_WYG_114-2a>¶
尚書大傳曰周文至磻溪見吕尚釣魚文王拜尚云望¶
釣得玉璜剜曰姬受命佐撿徳合于令昌來提(鄭𤣥云/釣得魚)¶
(魚中得玉璜也佐撿猶/助提者取也半璧曰璜)　瑞應圖曰王者循五常則出¶
　　　　玉璧　玉瓮¶
瑞應圖曰王者賢良羙徳則白玉出　中興徴祥說曰¶
王者不隠其過則玉璧見愍帝建武元年江寧民虞廸¶
墾地得白玉麒麟璽一枚文曰長夀萬年安帝義熈十¶
二年左衛兵陳陽於淮水中得玉璽一枚　瑞應圖曰¶
<pb:KR3g0018_WYG_114-2b>¶
玉瓮者聖人應也不汲自盈王者飲食不流離下賤則¶
出¶
　　　　𤣥珪¶
尚書璇璣鈐曰𤣥珪則出刻曰延喜(禹功既成天/佩以𤣥珪也)　瑞¶
應圖曰王者懃苦以憂天下厚人薄己卑宫室而盡力¶
乎溝洫則𤣥珪出禹時天以賜禹又云四海㑹同則𤣥¶
珪出¶
　　　　金車　金勝　銀瓮¶
<pb:KR3g0018_WYG_114-3a>¶
瑞應圖云王孝至孝仁徳廣施則金車出舜時見於帝¶
廷　孝經援神契曰金勝者象人所鏤勝而金色四夷¶
來即出　瑞應圖曰世無盗賊凶人則金勝出又曰浸¶
潤不行姦盗静謐綈繡不用則見　晉中興徴祥説曰¶
金勝者仁寳也不斵自成光若水月四夷賓服則出穆¶
帝永和元年陽榖民得金勝一枚長五寸狀如織勝後¶
桓温平蜀路此四方來服之應也　瑞應圖曰王者宴不¶
及醉則銀瓮出¶
<pb:KR3g0018_WYG_114-3b>¶
　　　　明珠　明月珠　珠英　珠鏡　地珠¶
禮記威儀曰君乗金而王其政象平則海出明珠　援¶
神契曰王者徳至淵泉則海出明珠(珠可照/闇也)　瑞應圖¶
曰明月珠者介鱗之物魚鹽之稅通乎什一則海出明¶
珠以給王者　禮記威儀曰君乗土而王其政太平逺¶
方神獻其珠英(有神聖故以其地所生來獻舜時/西王母獻益地圗玉琯者是也)　援¶
神契曰神靈孳液百寳為用則珠鏡見(事神明得理則/大珠有光耀可)¶
(為/鏡)　瑞應圖曰王者以才為寳則地珠出¶
<pb:KR3g0018_WYG_114-4a>¶
　　　　大貝　琉璃碧¶
禮記威儀曰君乗金而王其政蕩平則海出大貝　援¶
神契曰徳至淵泉則江出大貝　運斗樞云先徳則江¶
吐大貝　瑞應圖云王者不貪財寳則海出大貝大可¶
盈車又曰王者不匱則出　援神契云王者行政神明得¶
理則琉璃碧見　瑞應圖曰王者不多取妻妾則碧琉¶
璃見¶
　　　　蘇胡鈎　珊瑚鈎¶
<pb:KR3g0018_WYG_114-4b>¶
援神契曰王者要誓信則蘇胡鈎出　瑞應圖曰王者¶
棄玩好之物則蘇胡成其鈎而出　瑞應圖曰王者敬¶
信則珊瑚鈎見¶
　　　　神鼎¶
瑞應圖曰神鼎者質文之精也知凶知吉知存知亡能¶
重能輕能不炊而沸不汲而滿中五味黄帝作三鼎象三辰¶
大禹治水収天下羙銅以為九鼎象九州也王者興則¶
出衰則去　說苑曰漢孝武帝時汾隂得寳鼎而獻甘¶
<pb:KR3g0018_WYG_114-5a>¶
泉宫羣臣上夀賀皆曰得周鼎侍中吾㐀夀王曰周徳¶
始於后稷長於公劉大於太王成於武王顯於周公徳¶
澤上暢於天下漏於泉上天報應鼎為周出今漢自髙¶
祖以繼周昭徳顯行六合和同至陛下而愈盛天照有徳¶
而寳鼎自至所以遺漢此漢鼎非周鼎也上曰善羣臣¶
皆稱萬嵗賜夀王黄金十斤　晉中興徴祥説云王徳¶
盛則神鼎見神鼎者仁器也不炊而沸不汲而滿烟煴¶
之氣自然而生世亂則藏於深山文明則應運而至故¶
<pb:KR3g0018_WYG_114-5b>¶
禹鑄寳鼎以擬之成帝咸康八年陽榖民劉珪夜見光¶
取得鼎一枚外圍四寸此文明之應也¶
　　　　丹甑　瓶瓮¶
援神契曰丹甑者不炊而自熱五榖豊穰則見　瑞應¶
圖云王者棄淫汚之物則丹甑出又曰化行年豐即出¶
　瑞應圖云瓶瓮不汲自滿王者清亷則出又曰接於¶
末賤則出¶
　　　　白裘¶
<pb:KR3g0018_WYG_114-6a>¶
瑞應圖曰王者以身率先人惡衣服而致美乎黻冕則¶
獻白裘禹時渠搜民乗白馬來獻(禹貢渠搜山名西夷/衣皮見禹功成皆來)¶
(服/也)又云王者政本五行教民種植以事其先則獻白裘¶
又云王者徳茂不恥惡衣則四夷來獻白裘　黄帝時¶
南夷乗白鹿來獻白裘¶
　　　器服咎徴¶
　　　　鍾自移　鍾自鳴　鍾不鳴¶
天鏡曰鍾自鳴移處君不安不出年　春秋潛潭巴曰¶
<pb:KR3g0018_WYG_114-6b>¶
天子鍾自鳴下土動兵　兵書曰鍾無音士卒怒欲攻¶
戰¶
　　　　鼓自鳴　鼓不鳴¶
潛潭巴曰庫兵動鼓自鳴　天鏡曰鼓忽夜鳴有敵人¶
來　兵書曰金鼓無故自鳴軍中當罷且有功名　兵¶
書曰金鼓無故忽無音響者邑且降　漢書五行志云¶
李陵擊匃奴夜擊鼓起士不鳴陵曰吾士氣少衰而鼓¶
不起何耶軍中是有女子乎搜軍中得卒妻皆斬之¶
<pb:KR3g0018_WYG_114-7a>¶
　　　　角自鳴　角不鳴　巾箱中有鼔角聲¶
天鏡曰國君角自鳴有伐者　天鏡曰角吹而不鳴不¶
宜征伐　異苑曰晉孝武大元末每聞巾箱中有鼓吹¶
鼙角之聲又曰䕶軍府軍鎧甲錚錚有聲遭王敦之變¶
　　　　刀劍自㧞自鳴¶
京房曰君刀劍無故自拔與其室相去君且殺　地鏡¶
曰刀劍無故自拔出及光有聲者憂兵傷若有血汗¶
京房云君刀劍無故自鳴他人無聞者而君獨聞之妻¶
<pb:KR3g0018_WYG_114-7b>¶
妾且殺其君　兵書曰將軍劍無故自鳴他人不聞己¶
獨聞之此名婦為人殺之象¶
　　　　忘豹尾¶
晉中興書曰海西公初即位㤀設豹尾聖人所以豹變¶
也而海西豹變之日非所㤀之時天戒若曰㤀其豹尾¶
亦不能終也¶
　　　　車奔　鼎淪　鼎震¶
天鏡曰國君車奔不出三年有喪事　墨子曰桀無道¶
<pb:KR3g0018_WYG_114-8a>¶
九鼎淪　洪範五行𫝊曰周烈王二十三年鼎震金失也¶
金震木動之也鼎者宗廟之器鼎震木沴金失之象¶
　　　　冶鐡飛¶
漢書五行志曰武帝征和二年春涿郡鐡官銷鐡皆飛¶
去其三月涿郡太守劉屈氂為丞相後月巫蠱事忽興¶
帝女陽石公主與太僕公孫敬聲下獄死掘蠱太子宫¶
太子與母皇后議恐不能自明乃殺江充舉兵與丞相¶
屈氂戰死者數萬人太子敗走至湖自殺明年屈㲠復¶
<pb:KR3g0018_WYG_114-8b>¶
坐祝詛腰斬妻梟首　成帝河平二年正月沛郡鐡官¶
鑄鐡不下隆如雷聲又如鼓音工十三人驚走竟還視¶
地地陷數尺鑪分十二鑪中銷鐵散如流星時王鳯為¶
大司馬大將軍秉政丞相王商與鳯有隙鳯譖之免官¶
自殺¶
　　　　竈釡鳴¶
地鏡曰宫中竈及釡甑鳴响者不出一年有大喪　郭¶
璞洞林曰卷令施安上家釡九鳴旬月之中尋有九喪¶
<pb:KR3g0018_WYG_114-9a>¶
　　　　臼中水出¶
京房易𫝊妖占曰臼水出大臣咎　地鏡曰水忽出臼¶
中臣為咎且將大水　帝王世紀曰初力牧之後曰摯¶
其母曰始朶居伊水之濵夢神告己曰臼出水而逺走無¶
顧及明視臼中有水即告隣而走東十里乃顧其地盡¶
為水矣　伏候古今注曰成帝建始二年太原祁安縣¶
民石臼中水出如流状稍益至滿臼民夜謡曰水大出¶
走上城後三年女子陳持弓聞謡言大水至走入掖門¶
<pb:KR3g0018_WYG_114-9b>¶
至省中官吏大驚上城¶
　　　　秤斗改小　飲食自亡¶
天鏡曰人君改小秤衡斗桶是謂裂徳五榖不入倉民¶
流亡大饑　京房𫝊曰君飲食無故自亡君且失位凶¶
　　　　床自動　床自亡　帳幕自動¶
京房𫝊曰君床無故自動君且移居　兵書曰將軍坐¶
床無故自動臣下欲殺之　又曰君床無故自亡去君¶
且去　兵書曰將軍帳幕無故自動人散走各歸其鄉¶
<pb:KR3g0018_WYG_114-10a>¶
　　　　羽扇¶
晉中興書曰舊為羽扇柄者剜木以象骨用十毛取全¶
數也中興初王敦始改用長柄使下出可提減其羽用八¶
識者以為柄使可執用是敦執國柄之象也毛減用¶
八者是羽翮損少之應也¶
　　　　幓頭¶
晉中興徴祥說曰太元中人不復着幓頭亦服妖也象人君¶
獨立無親戚也　天鏡曰人君及民無故違國制服上¶
<pb:KR3g0018_WYG_114-10b>¶
古之服是謂悖徳君臣有反政　又曰好作大衣下臣¶
悦又曰無故小其衣服不出三年邉有急兵若外國來¶
降服後大凶　又曰好小衣臣自用　又曰人君好為¶
短小之衣兵革不出六年邉城有相犯君弱臣强　又¶
曰好着黄者太平好着白兵好着青年中熟　京氏云¶
民人皆好素服者民多喪期三年衆人好學諸侯之服¶
而髙其衣服不出五年失民¶
　　　　假髻¶
<pb:KR3g0018_WYG_114-11a>¶
左𫝊曰鄭子臧好聚鷸冠(張晏曰鷸鳥赤足黄文/以其毛飾冠韋昭曰鷸)¶
(禽翠/鳥也)鄭文公惡之使賊殺之劉向以為近服妖者也一曰非¶
獨為子臧之身亦文公戒也初文公不禮晉文又犯周¶
天子命而伐滑不尊敬上其後晉文伐鄭幾亡國¶
　　　　冠墜¶
漢書五行志曰昭帝時昌邑王賀遣中大夫之長安多¶
治仄注冠(應劭曰今法冠是也李竒曰一云/髙山冠本齊冠也謁者服之也)賜大臣後¶
又以冠奴劉向以為近服妖也時王賀狂悖聞天子不¶
<pb:KR3g0018_WYG_114-11b>¶
豫弋獵馳騁如故與騶奴宰人遊居娱戲驕慢不敬冠¶
者尊服奴者賤人賀無故好作非常之冠暴尊象也以¶
冠奴者當自至尊墜至賤也¶
　　　　冠衣改變¶
續漢書曰靈帝光和四年作列肆於宫綵女為商販更盜¶
竊帝著尚服飲食宴觀以為樂又於西園與狗著進賢¶
冠帶綬又駕四驢車帝躬自操轡馳騁此服妖也後天¶
下亂　搜神記曰晉中興著幘者以帶縛項下逼上上¶
<pb:KR3g0018_WYG_114-12a>¶
無地也　續漢書五行志曰獻帝建安中男子之衣好¶
為長身而下甚短女子好為長裙而上甚短時益州¶
從事黄嗣以為服妖是陽無下而隂無上天下未欲平¶
也後遂大亂　搜神記曰吳景帝以後衣服之製長上¶
短下又積領五六而裳居一二故歸命放情於上百姓¶
惻於下之象也　晉興後服上儉下豐又為長裳以張¶
之蓋上衰弱下放縱也¶
　　　　衣服汗血　衣服自亡　衣服有光¶
<pb:KR3g0018_WYG_114-12b>¶
　　　　衣自出匣¶
兵書曰將軍衣無故自汗血臣下欲殺之　京房曰君¶
朝服無故自亡君有事臣大凶　兵書曰衣無故自亡¶
將且死人家亦然　異苑曰晉恵帝羊皇后将入宫衣¶
中忽有光若火後藩王搆兵四廢四立及洛陽失御復¶
為劉曜所嬪　漢書曰平帝元始元年二月乙未義陵¶
寝衣在匣中忽出在床上　又曰王莽𫝊社陵便殿乗¶
輿宫府衣在藏中忽自倒去外堂上良久委地莽惡之¶
<pb:KR3g0018_WYG_114-13a>¶
　　　　綬帶有光　履改變¶
天鏡曰印綬有光者免官帯有光賀事　搜神記曰昔¶
初作履者婦人員頭男子方頭員者順之義蓋作者之¶
意所以别男女也履者所履踐而行者也太康初婦人¶
皆方頭履言去其從與男女無别¶
　　　　履自着足　履自亡¶
京氏曰君履無故自着於君足有逺行　京氏曰君履¶
無故自亡君且不復逺行　天鏡曰人君履無故夜亡¶
<pb:KR3g0018_WYG_114-13b>¶
其處近臣為踐¶
　　　　敗屩自聚¶
搜神記曰元康之末以至於太安之間江淮之域有敗¶
屩自聚於道多者至四五十量余嘗視之時人散而去¶
之明日悉復或見狸銜而聚之說者曰屩人之賤服處于¶
下當勞辱下民之象敗者疲斃之象道者地理四方所¶
以交通王命所由敗屩聚道民罷病将搆聚為亂後張¶
昌逆亂¶
<pb:KR3g0018_WYG_114-14a>¶
　　　城邑宫殿怪¶
　　　　邑壅成山　邑没為池¶
地鏡曰邑無故壅成山是謂陽反為隂君淫為婦人所謀¶
不出一年兵起　又曰邑没為池是謂侵陽人主徴發¶
無道不出一年兵馬興¶
　　　　門崩壊¶
京氏曰上下咸悖厥妖城門壊　天鏡曰君門傾君不¶
安上　洪範五行傳曰秦世都門無故崩都門者秦東¶
<pb:KR3g0018_WYG_114-14b>¶
郭門通山東者也亦崩者象趙髙殺二世時外降政内¶
敗一曰西郭莫崩而東獨然又先崩者象山東兵至滅¶
壊出二世不踰楚漢之兵皆自都門而入此皆内不平¶
外不敬之所致　漢書五行志曰景帝三年十二月吳¶
二城門傾大船自覆劉向以為近金沴木木動也先是¶
吳王濞以太子死於漢稱疾不朝隂與楚王戊謀為逆¶
亂城猶國也其一門名曰楚門一門名曰魚門吳地以¶
船為家以魚為食天戒若曰與楚所謀傾國覆家吳地¶
<pb:KR3g0018_WYG_114-15a>¶
以王不寤正月與楚俱舉兵身死國亡　又曰宣帝時¶
大司馬霍禹所居第門自壊時禹内不順外不敬見戒¶
不改卒受滅亡之誅　又曰哀帝時大司馬董賢第門¶
自壊時賢以私愛居大位賞賜無度驕慢不敬大失臣¶
道見戒不改後賢夫妻自殺家徙合浦　續漢書曰桓¶
帝廷熹五年太學門無故自壊裴楷以為太學者教化¶
所居其門自壊文徳将衰教化廢也是後天下遂至大¶
亂　魏志曰黄初二年春文帝幸許昌城南門無故自¶
<pb:KR3g0018_WYG_114-15b>¶
崩帝心惡之遂不入還洛陽五月帝崩　晋中興徵祥¶
説曰元興二年大&KR2008;門層屋自壊&KR2008;門者蓋古之鷄門¶
都城之門也王者所由出入是孝安静黙警蹕之響未¶
嘗至於鷄門而桓𤣥之簒乗間也¶
　　　　門闗折　門鑰自亡¶
地鏡曰城門闗無故自折將有賊至為人所開邑敗¶
京氏曰君門戸自亡其君且殺　漢書五行志曰成帝¶
元延元年長安章城門牡自亡函谷闗决門牡自亡(晋/灼)¶
<pb:KR3g0018_WYG_114-16a>¶
(曰牡出籥也孟康/曰决門聚落門也)　谷永對曰章城通路寢之路函谷¶
闗阻山東之險城門闗守國之固固將去焉故牡飛¶
　　　　門自開閉¶
天鏡曰晝夜門自開閉方有大兵至大憂　京房𫝊曰¶
君門戸無故自闔臣殺其君　又曰國門無故夜自開¶
且有晝閉之憂　天鏡曰殿閣門夜自開其下方有大¶
兵　地鏡曰人家門戸無故自開自閉有力兵事　京¶
房𫝊曰城門無故不可開邑有憂　又曰君門無故不¶
<pb:KR3g0018_WYG_114-16b>¶
可開者君凶人家亦然　地鏡曰凡門無故不可開是¶
謂戒過不出三年必有兵從近城郭起　洪範五行傳¶
曰燕王明光宫卧内三戸閉不可開王使二十餘人疏¶
戸終不開久甚王意以為内有人使奴踞屋視内中無¶
人小臣者趙聖推戸戸開視其戸不開夫戸以出入屋¶
室者也無故不開且不居也¶
　　　　屋室自壊¶
干寳晋紀曰武帝大熈元年太廟梁折四月世祖崩¶
<pb:KR3g0018_WYG_114-17a>¶
晉中興徴祥說曰大興二年吳郡米廡無故壞米廡貨糴¶
之屋無故自壊天戒若曰五榖踴貴無所糴買不復須¶
屋是歳人大饑餓死者十二三萬　又云王敦在武¶
昌架屋五間已搆五木一宿梁墜地栿在柱上甚危無¶
幾作亂敦滅¶
　　　　殿名妖異¶
晋中興徴祥説曰烈宗起清暑殿識者非之清暑楚聲¶
今起殿以楚之聲為號非吉祥後桓楚篡　續陽秋曰¶
<pb:KR3g0018_WYG_114-17b>¶
桓𤣥在姑熟起齋畫為龍名曰盤龍齋及敗劉毅居之¶
毅小字盤龍¶
　　　　城郭宫闕有聲崩側¶
天鏡曰城郭宫闕廷棟梁頭鳴不出二年二月國亡削¶
地　京氏曰邑城門無故夜鳴邑有大喪人家亦然¶
地鏡曰邑城門忽夜鳴者將有兵喪　王莽傳曰天鳳¶
二年朱鳥門鳴晝夜不絶也(云云/)　王隠晉書曰城有¶
聲若牛出許昌城此應主為愍懐太子　潛潭巴曰宫¶
<pb:KR3g0018_WYG_114-18a>¶
柱自鳴下土諸侯號有聲　天鏡曰宫殿廷門自鳴動¶
摇有聲音不出三年有流血交兵從近臣親戚起　京¶
房傳曰邑君屋無故自動動而大聲者邑且虚　天鏡¶
曰君府門閣自鳴强兵方至　京氏曰君室中無故有¶
人聲且有大姦　又曰君室殿無故有哭聲國家大凶¶
　又曰賤人將貴則城復于隍¶
　　　　社鳴及自移¶
潛潭巴曰里社鳴此里有聖人其呴百姓歸之天子走¶
<pb:KR3g0018_WYG_114-18b>¶
(鳴則教令行善湯/放桀也呴鳴之怒)　京房曰社鳴實邑虚虚邑實　又¶
曰里社鳴聖人出　又曰社樹自移君有大行有凶移¶
來國昌¶
　　　　市驚及出泉¶
天鏡曰民人市驚大兵至失政之象也　京房曰市人¶
無故自驚者春驚期一年夏驚期二年秋驚期三年冬¶
驚期四年案掘鏡曰叛兵起失政之象也　又曰天不¶
雨糴肆自出泉百姓亂　又曰糴肆無故自出泉民人¶
<pb:KR3g0018_WYG_114-19a>¶
相食君肆無故自出泉將軍與相為亂一曰國内亂期¶
三年¶
　　　　城廟宫殿濡濕¶
京房曰天不雨廟自濡者其國大饑人主當之　天鏡¶
曰人君宫殿門牆潤濡不出一年獄失囚　又曰宫殿¶
及垣墻無故汁出如水濯之狀不出八十日亡國　述¶
異記曰宋臨王子項在荆州永光元年所住庭栢折棟¶
裂並自濡濕汁滴地明年被誅　京房曰天不雨而城¶
<pb:KR3g0018_WYG_114-19b>¶
自濡者其國大潰亂相當之¶
　　　　宫殿自動¶
天鏡曰人君宫闕宫廷門戸無故自動不出期年有流民且¶
交兵　京房曰君宫室無故自動者且為兵墟¶
　　　　宫殿臰　宫室柱生芝¶
天鏡曰宫殿中及宫府間聞腐臰不出一年有暴喪若¶
婦人暴死　又曰宫殿聞血腥腐臰是謂不出一年有¶
大水流血　又曰宫殿中聞燋臰是謂移妖不出一年¶
<pb:KR3g0018_WYG_114-20a>¶
以火為災　又曰宫殿聞臰是謂陽動不出一年宗廟¶
社稷移徙　握鏡曰宫室屋木無故生芝者白為喪赤¶
為血及火青為獄黒為賊黄為吉¶
　　　　宫殿生㸃　宫殿瓦自堕　宫殿柱自鳴¶
地鏡曰宫室中壁無故生㸃者白為喪赤為血及火青¶
為獄𤣥為虚耗亡遺黄為吉　潛潭巴曰宫瓦自堕諸¶
侯强凌主身不祥　又曰宫室柱自鳴下土諸侯號有¶
聲¶
<pb:KR3g0018_WYG_114-20b>¶
　¶
　¶
　¶
　¶
　¶
　¶
　¶
　唐開元占經卷一百十四¶
