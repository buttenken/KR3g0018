# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:59.850209
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷六十二
<pb:KR3g0018_WYG_062-1a>¶
欽定四庫全書¶
　唐開元占經卷六十二¶
　　　　　　　　　　　唐　瞿曇悉達　撰¶
　西方七宿占三¶
　　　奎宿一¶
石氏曰奎十六星十六度(古十/二度)度距西南大星先至去¶
極七十度(在黄道内/十四度少)春夏為金秋冬為水(巫咸曰奎/金星也)奎¶
南九尺是中道(魯之/分野)　佐助期曰奎主武庫兵神名列¶
<pb:KR3g0018_WYG_062-1b>¶
常姓均劉方　西官候曰奎一名天庫一名天邊偏將¶
軍武庫軍庫也　奎者天之𤣥㝠也溝瀆陂池江河漢¶
也其木榆也其物牛筋革奎金星也　天官書曰奎曰封¶
豕一名天豕　詩緯曰奎為女令　聖洽符曰奎者溝瀆¶
也　孝經章句曰奎府廷也　巫咸曰奎為天庫又曰奎婁¶
春獄　郗萌曰將有溝瀆之事則占於奎其西南大星所¶
謂天豕目者也亦曰大將故欲其明也　𤣥㝠占曰奎¶
大星大將軍其欲明而行列兩頭免近河以候水兵芒¶
<pb:KR3g0018_WYG_062-2a>¶
角動摇進退國必用兵或曰有赦令　二十八宿山經¶
曰奎山婁山相連奎婁星神常居其上　黄帝曰奎星¶
芒角動摇國必有兵不出年中　河圖曰帝淫泆政不¶
平則奎有兵　文曜鈎曰奎星直期九年主弑天下無¶
文法兵官營壘不寧　甘氏曰奎星動有溝瀆之事¶
郗萌曰奎頭大星色黄忽然不明者將軍叛王也非其¶
舊故黄也　荆州占曰奎中星明者水大出　石氏讚¶
曰奎主軍兵禁不時故置將軍以領之又曰奎主庫兵¶
<pb:KR3g0018_WYG_062-2b>¶
秉統制政功以成¶
　　　婁宿占二¶
石氏曰婁三星十二度(古十/五度)度距中央星先至去極八¶
十度(在黄道内/十二度)春夏為水秋冬為火(巫咸曰婁/水星也)婁南九¶
尺是中道(魯之/分野)　佐助期曰婁主苑牧神名及方姓台¶
衛　黄帝曰婁主宗廟五祀一名天府郊太牢也　西¶
官候曰婁一名宻官一名國市一名天廟庫婁者天獨¶
禄車也主為聚衆之事其木柱也其物鉛錫銀黄金石¶
<pb:KR3g0018_WYG_062-3a>¶
　聖洽符曰婁者聚衆也　孝經章句曰婁市也　巫咸¶
曰婁為天獄　郗萌曰有聚衆之事則占於婁　海中¶
占曰天子孝則婁星明大天下太平　郗萌曰婁星直¶
有執主之命者就聚國大不安一曰星明大則賦斂時¶
　𤣥㝠占曰婁星明則王者郊祀天享之天子明臣子¶
多忠孝王者多子孫天下和平婁不明大小失色不修¶
五祀　石氏讚曰婁主苑牧給享祀故置天倉以養之¶
　婁主苑牧有掩斂葢藏以春營¶
<pb:KR3g0018_WYG_062-3b>¶
　　　胃宿占三¶
石氏曰胃三星十四度(古十/一度)度距西南星先至去極八¶
十二度(在黄道内/十二度)春夏為木秋冬為水(巫咸曰胃/金星也)胃南¶
九尺是中道(趙之分野淮南子/洪範𫝊曰魏分)佐助期曰胃主廩倉神¶
名稽覽姓研骨白　西官候曰胃一名天中府一名宻¶
官為兵為喪(金星/也)　聖洽符曰胃者倉廩也　孝經章¶
句曰胃者庫也　天官書曰胃者天庫　百二十占曰¶
胃為天府藏也　郗萌曰將有倉囷之事占於胃　二¶
<pb:KR3g0018_WYG_062-4a>¶
十八宿山經曰胃山昴山東與畢山相連在趙常山中¶
央其山最髙大胃昴畢之神常居其上　甘氏曰胃動¶
有輸運之事胃星明者王者郊天得福天下和平星不¶
明大小失位　海中占曰胃星明大王者須祀則壽命¶
長子孫昌　郗萌曰胃星明大倉廩實胃星離徙倉穀¶
不出其星就聚穀大貴民流於道　荆州占曰胃中星¶
衆者穀聚星少穀散　石氏讚曰胃主倉廩五穀基故¶
置天囷以盛之　又曰胃宿三星主倉廩陰收積聚(一/云)¶
<pb:KR3g0018_WYG_062-4b>¶
(萬物/積聚)知入藏¶
　　　昴宿占四¶
石氏曰昴七星十一度(古十/五度)度距西南第一星先去極¶
七十四度(在黄道内/四度少)春夏為火秋冬為金(巫咸曰昴/火星也)昴¶
南九尺是中道(趙之分野淮/南子曰魏分)　佐助期曰昴主獄事神¶
名敖姓金宋趙勝　西官候曰昴一名武一名天㕑一¶
名天路胡星主兵主喪其一星亡邦有兵水星也　甘¶
氏曰昴茅也　郗萌曰昴有一星大名黄星其星明者¶
<pb:KR3g0018_WYG_062-5a>¶
天下安不明者天下大凶　巫咸曰昴為天耳目　黄¶
帝曰昴星天牢獄也王者承天以利獄事以檢淫奢其¶
星不欲明明則天下多獄者　春秋緯曰昴為旄頭房¶
衡位主胡星陰之象　聖洽符曰昴者白衣(巫咸曰昴/為白衣聚)¶
又曰胡聚　孝經章句曰昴市府廷也　郗萌曰將有¶
白衣之㑹則占於昴　爾雅曰西陸昴也一曰天獄¶
石氏曰天街者昴畢之間陰陽之所分中國之境界(天/官)¶
(書曰陰陰國陽陽國孟康曰陰西南/維河山以北國也陽河山以南國也)　元命包曰帝位¶
<pb:KR3g0018_WYG_062-5b>¶
明即昴星光大　甘氏曰昴星明天下多犯獄昴星動¶
摇必有大臣下獄又曰有白衣之㑹又曰昴星大而數¶
動盡跳者胡兵大起不出年中又曰昴一大星跳躍餘¶
皆不動者胡欲侵犯邊境期年中或三年　郗萌曰昴¶
星明大則牢獄平昴星皆明與奎星等者水滿天下¶
　昴七星黄道起　昴有一星亡者多兵為喪　五官¶
書曰白帝行德畢昴為之圍圍三暮德乃成不暮及¶
圍不合德不成　石氏讚曰昴主獄事典治囚故置¶
<pb:KR3g0018_WYG_062-6a>¶
卷舌以慎疑　昴主獄事繫凌淫化伐所犯謀是當¶
　　　畢宿占五¶
石氏曰畢八星附耳一星(附耳主/聽察也)十七度(古十/五度)度距左¶
股第一星先至去極七十八度(在黄道外/六度太)春夏為金秋¶
冬為水(巫咸曰畢火星/附耳水星也)畢北七尺是中道(趙之分野王/者執畢前驅)¶
(即其象也一曰囚車今掩兔者曰畢亦其義也故主弋/獵其大星曰天高一曰邊將邦外候也淮南子曰魏分)¶
(野/)　佐助期曰畢主邊兵神名扶骨姓傅兒侯　皇甫¶
謐曰一名天耳一名天目一名風口　西官候曰畢一¶
<pb:KR3g0018_WYG_062-6b>¶
名濁一名天罡一名天都尉主制候四方　聖洽符曰¶
畢者揚兵一曰清池宫　河圖曰畢為天罡也　孝經¶
章句曰畢府廷也　巫咸曰畢為天獄　郗萌曰畢主¶
山河以南中國也中國於四海内則在東南為陽陽則¶
曰歲星熒惑填星占於街南　春秋緯曰畢罕車為邊¶
兵主弋獵陽微掇故置附耳在大星旁司天下摇動讒¶
臣亂主　春秋緯曰畢為邊界天街主守備外國故立¶
附耳以聞不祥　郗萌曰將有田獵之事則占於畢¶
<pb:KR3g0018_WYG_062-7a>¶
黄帝曰畢左股大星邊將也主邊邦胡狄候五帝三王¶
壘外域其國倍叛其星耀芒其星欲明明則遠夷來貢¶
失其色大小不如其故則邊境還自亂中國不寧天以¶
畢罪掃姦雄平通外域　西官候曰畢大星邊將軍也¶
星動有芒角邊將有急　百二十占曰畢主弋獵為陽¶
國昴為陰國日月五星出陽國即有水入陰國即旱上¶
教不行　黄帝曰其國背叛畢星燿芒　元命包曰畢¶
星光大色度和同天下太平國號未央　郗萌曰畢星¶
<pb:KR3g0018_WYG_062-7b>¶
動摇有讒臣畢一星亡為喪一曰為兵畢中星出國内¶
亂一曰國無主畢星明大則邊無近遠夷貢來王廷中¶
畢離移天下獄大亂其星就聚法令大酷其明太平不¶
明天下謀為亂　列宿說曰畢星動者邊城有兵起¶
石氏曰附耳著畢司街候邪　巫咸曰附耳火官也¶
黄帝曰附耳摇動有田之事　洛書曰附耳角動讒賊¶
將起　春秋緯曰附耳明賊動(宋均曰/賊盛也)中國微邊兵驚¶
外國交鬬連年大將虜主敗失附耳摇動非其處有亂¶
<pb:KR3g0018_WYG_062-8a>¶
臣在側者一曰主憂愁　論語䜟曰附耳明盜賊令¶
郗萌曰附耳入畢口直一星期四十日直二星期三十¶
日直三星期二十日直四星期十日直五星期七日直¶
六星期三日兵起　附耳入畢中為兵革入深大附耳¶
縮結王命興輔佐出　附耳動兵大起邊兵尤甚　石¶
氏讚曰畢主邊兵備夷謀故置天弓以射之　畢為天¶
街主邊兵守備境界知暴横　附耳移動讒邪行¶
　　　觜觿占六¶
<pb:KR3g0018_WYG_062-8b>¶
石氏曰觜觿三星一度(古六/度)度距西南星先至去極八¶
十四度(直黄道外/十二度太)春夏為水秋冬為土(巫咸曰觜/金星也)觜北¶
三尺是中道(晉魏之分野淮/南子曰趙分)　西官候曰觜觹主斬刈¶
左足一名白虎將一名天將斧鉞白虎首主外軍其外¶
梁也其内魏也其木楊其物錢金器礬石金星也　聖¶
洽符曰觜觹參伐天市梁也　石氏曰觜觿者内主梁¶
外主巴漢一曰觜觹者三軍之候也　巫咸曰觜為寶¶
貨又為天貨　天官書小三星隅置曰觜觹為白虎首¶
<pb:KR3g0018_WYG_062-9a>¶
主葆旅之事(如淳曰關中俗謂桑榆蘖生曰葆/晉灼曰葆菜也野生謂之旅)　列宿¶
説曰觜觿動葆旅起將有葆旅之事則占於觜　二十¶
八宿山經曰觜觿山與參山相連在魏天山西南觜參¶
星神常居其上　甘氏曰觜觹三星行軍府藏也其星¶
欲明明則國盈軍有儲其星不明不以出軍行將天下¶
軍士無食王者將出必察其星　百二十占曰觜大鳬¶
其星明則盜賊衆　石氏曰觜星動明寇戎發盜羣行¶
　郗萌曰觜星近參左股臣有謀其君者若主之命奪¶
<pb:KR3g0018_WYG_062-9b>¶
主之藏近右股大臣謀伐其主若有大命　觜星明大¶
將得勢　石氏讚曰觜參主葆旅收斂故置參伐山相¶
助¶
　　　參宿占七¶
石氏曰參十星十度(古度/同)度距中央西星先至去極九¶
十四度半少(在黄道外二/十三度半)春夏為水秋冬為土(巫咸曰/參金星)¶
(也/)參北十三尺是中道(晉魏之分野左氏𫝊子產曰昔實/髙辛氏有二子伯曰閼伯季曰)¶
(沈不相能尋干戈以相征伐注曰尋用也傳曰后帝不/臧注曰后帝堯也𫝊曰遷閼伯於啇丘主辰注曰商丘)¶
<pb:KR3g0018_WYG_062-10a>¶
(宋地主祀辰星大火也𫝊曰商人是因辰為/商星遷實沈於大夏主参淮南鴻烈曰趙分)　佐助期¶
曰參伐主斬刈神名虚啚姓祖及　黄帝曰參應七將¶
也中央三小星曰伐天之都尉也主胡鮮卑戎狄之國¶
故不欲其明也　孝經章句曰參伐市府廷也又為天¶
尉　巫咸曰參為衡　石氏曰參伐一名鍾龍　天官¶
書曰參為白虎三星直也為衡右下有三星銳曰罰(晉/灼)¶
(曰星邪/列為銳)為斬刈事其外四星左右扇股也參一名伐一¶
曰大辰一曰天市一曰鈇鉞又為天獄　彗星要占曰¶
<pb:KR3g0018_WYG_062-10b>¶
參者天之市也伐者天之都尉也天之車騎也與狼狐¶
同精天之候蜀也主南夷戎之國一曰晉地　玉厯曰¶
参中央星主命左星主左司馬右星主右司馬左臂主天門¶
右臂主天獄　西官候曰參左大星左將軍也右大星¶
右將軍也中央三星三將軍又三小星小將軍也主胡¶
鮮卑越野諸君王也其星動搖兵起　聖洽符曰參者¶
白虎宿也足入井中名曰滔足虎不得動天下無兵足¶
出井外虎得放逸縱暴為害天下兵起　元命苞曰參¶
<pb:KR3g0018_WYG_062-11a>¶
主斬刈所以行罰也又主權衡所以平理也又主邊城¶
九驛故不欲其動也參白虎之體也其星三列三將也¶
東北星曰左肩主左將軍西北星曰右肩主右將軍東¶
南星曰左足主後將軍西南星曰右足主徧將軍　黄¶
帝占曰參星天右將軍也天市石武金性剛强斬刈平¶
時參應七將其中三星列三將也右肩右足右將也左¶
肩左足左將也白虎性有怒左足下有井星動而䧟之¶
以節其勢凡七將明大天下之兵精衛帝有方茂明芒¶
<pb:KR3g0018_WYG_062-11b>¶
角又張赤燿横射三軍駭動帝自躬甲　郗萌曰參¶
為横衡不正天下傾　百二十占曰參為將軍常以夏¶
三月視參兩足進前兵起若退却兵罷國寧又視參兩¶
星動摇則兵起子有憂一曰蟲苖　易緯曰參無頭國¶
分兵彊　聖洽符曰參伐者衣冠衡石天子之師也¶
春秋緯曰參伐滅絶臣弑君子弑父　石氏曰參左足¶
不入井中兵大起參星不欲動動則兵起其星不具其¶
軍亡地星失其色其軍散敗蹉跌不常王臣不忠外其¶
<pb:KR3g0018_WYG_062-12a>¶
心　參中央星差南胡人入塞復正胡人出　郗萌曰¶
參星移名曰失天客伐主人明動者兵軍大起參兩肩¶
外向而大者兵外彊其内向而大者兵内彊　參左股¶
亡則東方南方不可舉兵右股亡則西方北方不可舉¶
兵　參左足入玉井中兵大起天下大水若其有喪山¶
石為怪　參為天刑主伐星大則兵起進退迫居及客¶
畨息皆為刑急　參星明者大將執勢奪去威權天下¶
變易　參星不明大將疾　參星離處大將逐就聚大¶
<pb:KR3g0018_WYG_062-12b>¶
將誅戮　參中央星差北胡人北　荆州占曰參星芒¶
角動摇邊候有急天下兵起　參肩細微天下兵弱¶
石氏曰參四足有進者將出有退者無功失勢進者謂¶
移北也退者謂南也　春秋緯曰伐有角黄芒天子滅¶
　春秋緯曰數世絶則伐生角　合誠圖曰伐有角諸¶
侯之寢排門閤　甘氏曰參伐動者有斬伐之事　巫¶
咸曰伐水宫也　郗萌曰參伐星明大則斬刈行　伐¶
三星去疏則法令緩數則法令急　伐三星不欲明明¶
<pb:KR3g0018_WYG_062-13a>¶
與參等者天下大臣皆謀去其君是謂不理　伐星大¶
則兵起　百二十占曰伐星移南胡山塞移北胡山塞¶
　石氏讚曰參伐斬刈隂氣孳故置玉井以給厨　參¶
伐主斬刈摧傷九州合謀自敗失　劉向洪範傳曰西¶
方八十三度今八十度¶
　¶
　¶
　¶
<pb:KR3g0018_WYG_062-13b>¶
　¶
　¶
　¶
　¶
　¶
　¶
　¶
　唐開元占經卷六十二¶
