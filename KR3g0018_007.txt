# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:58.827333
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷七
<pb:KR3g0018_WYG_007-1a>¶
欽定四庫全書¶
　唐開元占經卷七¶
　　　　　　　　　　　唐　瞿曇悉達　撰¶
　日占三¶
　　　日冠¶
石氏曰有氣青赤立在日上名為冠　王朔曰日冠者¶
聞也冠者如半暈也法當在日上　如淳曰日氣在日¶
上為冠　魏氏曰冠者君有私事在南宫中　高宗占¶
<pb:KR3g0018_WYG_007-1b>¶
曰日冠者有喜氣從冠外入從中出有喜喜氣者謂王相¶
氣潤澤也　甘氏曰日冠天子立侯王不出三年　孝¶
經雌雄圖曰日冠謂臣權在君上也不損至于進所愛¶
復不損害忠良復不損專主威復不損邪行私復不損¶
王政衰復不損謀為非冠也謂不以禮自治也上不知¶
也　孝經内記曰日上冠者君與兄弟姊妹私通　孝¶
經雌雄圖曰日冠甲乙天子欲養仇　丙丁君臣相反¶
覆下逆上上不能止息也　戊巳妻黨貴寵極也　庚¶
<pb:KR3g0018_WYG_007-2a>¶
辛將帥僣號欲為奸賊也　壬癸寒賤暴貴¶
　　　日戴¶
石氏曰氣在日上名為戴　又曰戴之色青赤　王朔¶
曰日戴者形如直狀其上微起在日上為戴戴者徳也¶
國有喜也　如淳曰氣在日上為戴　高宗占曰重戴¶
天子有喜得地若有所立¶
　　　日珥¶
石氏曰日兩傍有氣短小中赤外青名為珥　釋名曰¶
<pb:KR3g0018_WYG_007-2b>¶
日珥者在日兩傍之名也珥言似耳在兩傍也　如淳¶
曰氣在日傍直對為珥　王朔曰珥耳也珥者仁也珥¶
者近臣也珥者親近之人也珥者當如珥也　甘氏曰¶
珥朝有耳純白色為喪間赤為兵間青為疾間黒為水間¶
黄為喜　甘氏曰日朝有珥國有行進之事其不行凶¶
能戎　荆氏占曰日夕有珥赤黒白有大客　董仲舒¶
曰日交速而珥兵大出　荆州占曰日交珥象一方衆¶
兵皆起軍在外者罷　孝經内紀曰日珥赤兵白喪青¶
<pb:KR3g0018_WYG_007-3a>¶
憂黒死黄有喜不出三年　孝經内記曰日珥人主有¶
喜為拜將軍若有子孫一曰有風　郗萌曰日珥人主¶
有憙兵在外亦有憙　洛書曰日珥而張者即人主有¶
憂欲聽欲外　荆州占曰日珥北方以及三方必有疾¶
雷　石氏曰有軍日有一珥為憙在日西西軍戰勝東¶
軍戰敗在日東東軍勝西軍敗南北亦然無軍而珥為¶
拜將　孝經雌雄圖曰日左珥者君有隂事與傍妻為¶
奸在西宫中欲立　摘亡辟曰日有赤黒珥夷人起兵¶
<pb:KR3g0018_WYG_007-3b>¶
外降附之　孝經雌雄圖曰右珥者君有重宫婦人隂¶
事私發　夏氏曰日左右有黄白珥君下赦　京氏曰¶
日以春有二珥人君聽事　王朔曰日珥等兩軍相當¶
無相奈何　摘王辟曰日有兩珥無封侯桀恐還自伐¶
　京氏曰日兩珥且有大使一日兩珥焰焰如光為人¶
君有喜　洛書曰日兩珥中赤外青色黄白潤澤天子¶
喜　洛書曰珥中有赤雲貫日有名之人死　京氏曰日¶
有三珥人君有女子憂　孝經内記圖曰珥有四天子¶
<pb:KR3g0018_WYG_007-4a>¶
大喜　石氏曰日有四珥天子拜將太子立王侯　甘¶
氏曰日四珥天子有子孫喜期不出三年　京氏曰日¶
出四珥將軍亡日入四珥有大兵　京氏曰日朝五珥¶
國憂兵起夕珥臨日兩傍必有大客來言北方之事¶
甘氏曰日有六珥命曰大提六十日分有喪若赤雲掩¶
日下有亡國¶
　　　日抱¶
如淳註漢書曰氣如半環向日為抱　蔡伯喈曰氣見¶
<pb:KR3g0018_WYG_007-4b>¶
于日傍内曲向日為抱　京氏曰氣青外赤内曲向日¶
月為抱兩軍相當順抱者勝　王朔曰氣向日暈狀而¶
短則為抱抱者苞也苞者附也抱者近臣也抱者和親¶
也按其色占之抱黄白潤澤法有赦　京氏曰氣向日¶
月為抱抱多者來親附者衆多也　孫氏瑞應圖曰君¶
賢得土地則有黄抱　京氏曰氣抱日為和親見者其¶
臣欲親　石氏曰日抱鄰國臣佐來降　石氏曰抱氣¶
青赤在日月傍為其分若王者有子孫之喜　孝經援¶
<pb:KR3g0018_WYG_007-5a>¶
神契曰黄氣抱日輔臣納忠　孝經内記圖曰日光潤¶
澤有抱國昌　洛書曰日抱黄白潤澤中赤外青天子¶
有喜有和親來降者軍不戰敵降軍罷色青將喜赤將¶
兵爭白將喪黒將死　高宗占曰抱傍有黄氣如人¶
像人主有賢佐匡天下　夏氏曰日有兩齊等以戰抱¶
先衰者敗　高宗占曰日傍氣圖日有兩抱外欲自親¶
者人主有喜　夏氏曰日傍有氣抱戰勝無軍有欲和親¶
者　高宗日傍氣圖曰日有三抱天子喜天下和平色¶
<pb:KR3g0018_WYG_007-5b>¶
赤黄白皆吉若有親者　孝經内記曰日四傍各有重¶
抱四方附信也　高宗占日傍氣圖曰日四抱天子有¶
喜皆將相向主若有來和親者　夏氏日暈圖曰日傍¶
抱五重再戰順抱者勝也¶
　　　日背¶
京氏曰日中赤外青曲向外名為背　蔡伯喈曰氣見¶
于日傍外曲曰背　石氏曰背氣青赤而曲外向為叛¶
象其分臣反　石氏曰日背有反臣若邊將去善防之¶
<pb:KR3g0018_WYG_007-6a>¶
　夏氏曰日背背者大夫卿欲為主　孝經内記曰日¶
兩背有反者　孝經内記曰日四背有兵兵罷無兵兵¶
起以宿分占之　太公兵法曰日四背見軍在外有反¶
者　摘亡辟曰日四背天下駭擾大將起在中野　春¶
秋感精符曰日背出天下分裂臣子得志主上弱　春¶
秋考異郵曰諸侯謀反五背刺日¶
　　　日璚¶
石氏曰氣青赤曲向外中有一横狀如帶鈎名為璚如¶
<pb:KR3g0018_WYG_007-6b>¶
淳曰日刺日曰璚璚決傷也　孟康曰璚者日將蝕¶
先有異氣也　王朔曰日璚璚者決也璚者臣下走也¶
璚者臣下急也形如背狀微小而鈎則為璚璚者謫也¶
為乖離也　夏氏曰日傍有青璚大臣有去者不去有¶
徳令也　孝經雌雄圖曰日璚者此變最劇敗傷君者¶
也致滅上有之徵禍從君不禁下起在左右禍從臣詐¶
主在上禍從妃后在下禍從臣專政從為自用横為暴¶
多有奸臣通　春秋考異郵曰臣謀反璚刺日　孝經¶
<pb:KR3g0018_WYG_007-7a>¶
内記圖曰日傍一璚萬人死其下　夏氏曰日四璚有¶
兵兵罷無兵兵起(闕/)　　　　春秋感精符曰日四璚¶
並立政不一(按五行傳曰日傍有氣皆為晉國之將/亡四璚刺日而後三卿分晉以滅其祀)¶
春秋感精符曰日九璚後起之人並出　春秋吕氏曰¶
人主自恣不修古王道逆天暴物妖禍起地曜日璚日¶
反光地曜璚氣上刺反光日景見南又上光盛無能見¶
其輪體及至反光午上體見光微没時却忽時暫明亦¶
如燈將盡而光忽暫明熾自古以來將亡之國必生暴¶
<pb:KR3g0018_WYG_007-7b>¶
君虐主其君必夭蕩其志使窮極驕盈而神照如來故¶
以反光深誡之也¶
　　　日直¶
石氏曰日直色赤丈餘正立日月之傍名為直其分有¶
自立者　夏氏曰日直直者正直在日上下左右主直¶
臣自立也直在下光色潤澤有立侯王者　夏氏曰日¶
有黄直君立臣青赤直臣自立　夏氏日暈圖曰日傍¶
有一直色黄白潤澤有立侯王　洛書曰有一傍直一¶
<pb:KR3g0018_WYG_007-8a>¶
方欲自立侯王有二傍直二方欲自立三傍直三方欲¶
自立四傍直四方皆欲自立侯王　孝經内記曰日傍¶
有一直蔽在一傍欲自立從直所擊者勝　孝經内記¶
曰日傍有兩直其色潤澤有侯王立　夏氏日暈圖曰¶
日傍有二直欲自立者其色中赤外青不成　高宗日¶
傍氣圖曰日有二重直在左右謀欲自立　洛書曰日¶
四直者是謂四强色黄白潤澤天子有喜安足無兵國¶
多幸臣使王色青天子有憂赤有兵白民多喪黒主死¶
<pb:KR3g0018_WYG_007-8b>¶
國分¶
　　　日交¶
王朔曰日有交交者青赤如暈狀或如合背或正直交¶
者偏交者兩氣相交也或相貫穿或相背交主内亂軍¶
中不和　石氏曰日交人受淫勃之氣　京氏曰偏交¶
在日傍從交在日傍交所擊者勝　甘氏曰常以九月¶
上景候日傍交赤雲其下有兵¶
　　　日提¶
<pb:KR3g0018_WYG_007-9a>¶
夏氏日暈圖曰日傍有赤雲曲如車葢映日名曰扶提不¶
出其年有自立者以日宿占之　荆州占曰日傍有白¶
雲曲而向日其一者居東方其一者居西方名曰提不¶
出其年中有自立者　孝經内記曰日有赤雲如車輪¶
或二或四(按圖有二雲或背日或向日當/如車葢不應如車輪字之誤也)其背向外提¶
外臣背其主期六月一提不出六年王者亡地其曲向¶
日為内臣背其主二提期三十日至四提期六十日至¶
　孝經内記曰日傍有赤雲如車輪四曲向日名曰兵¶
<pb:KR3g0018_WYG_007-9b>¶
提不出其年有自立者以宿占之　甘氏曰日四傍有¶
赤雲曲而向日名曰四提　荆州占曰提猶耳也不出¶
其年中兵起王者死一曰亡地有自立者　孝經内記¶
曰日四提不出二年大有兵大將出亡五穀貴價一倍¶
三十日至大雨不止　京氏曰四提不出二年有大兵¶
有大饑　高宗曰日六提國君當之宜防　京氏曰日¶
六提天子亡布貴天下亂五十日至　董仲舒曰殷時¶
有雲居日左右曲布向日名曰日提占曰不出六年天¶
<pb:KR3g0018_WYG_007-10a>¶
子不利必有立者高宗感之修徳昌祚數百年可謂灾¶
消而福生也¶
　　　日格¶
甘氏曰有青氣横在日上下者為格也格者格鬬之象¶
也¶
　　　日履紐纓¶
洛書曰日下有赤黒青氣是謂履氣交日下將纓或曰¶
紐也天子有喜有臣反從外來者所以然者日天子之¶
<pb:KR3g0018_WYG_007-10b>¶
象也黒水之精也赤臨是謂水火相薄故言天子喜水¶
者陷故言有臣從外來反¶
　　　日承¶
夏氏曰承者氣如半暈在日下則名為承承者臣承君¶
也為君臣相承有吉　高宗日傍氣圖曰日下有黄氣¶
三重若抱名曰承福人主有吉喜且得地¶
　　　雜冠戴紐珥抱背玦直虹刺¶
洪範傳曰日抱珥重光以見吉祥君獲賀福祿並降¶
<pb:KR3g0018_WYG_007-11a>¶
夏氏曰日冠而珥人主有喜且有所立期不出年中¶
洛書曰日平曉冠有兩珥色黄白潤澤天子有喜聽言¶
立王色青憂白喪黒死所以然者平曉至食時為王兩¶
珥有所聽黄白兩設為有喜立　王朔曰日冠當有兩¶
珥甚吉　魏氏曰日冠右珥者邦東有善人出得位¶
孝經雌雄圖曰日冠左珥者君為婦母私相知　孝經¶
内記曰日左珥冠者君東宫私婦女之事　石氏曰日¶
冠右珥者邦南善人欲為政位　魏氏曰日冠左右珥¶
<pb:KR3g0018_WYG_007-11b>¶
者君與羣女婦姊妹私相通　孝經内記曰日冠左右¶
珥者天下有喜　魏氏曰日冠纓上下者邦南北有善¶
人出為政　孝經雌雄圖曰日紐冠者君兄弟婦女私¶
相知奸淫也　洛書曰日戴而冠不中日者名為婦一¶
名離疎中赤外蒼色黄且潤澤天子有臣暴幸者色青¶
以音幸色赤以兵幸白與黒者主失用所以然者日天¶
子之象也色黄白潤澤是謂附故言天子有喜不中日¶
故言附上有戴故言有暴幸隂陽不和故言失用　高¶
<pb:KR3g0018_WYG_007-12a>¶
宗日傍氣圖曰日戴珥人主有喜天下和平有所立¶
高宗日傍氣圖曰日重戴左右珥天子有喜得地若有¶
所立　洛書曰日兩珥有直出珥中中赤外青色皆黄¶
白潤澤天子有珠寶喜立王侯所以然者日天子之象¶
珠者隂之榮也直者輔也黄白潤澤故言天子有喜寳¶
直有立侯青有憂赤有兵白有喪黒者水也　孝經内¶
記圖曰日出而珥戴天子有徳令一曰有賀喜　孝經¶
雌雄圖曰日四傍有四珥珥外左右有二抱者子孫昌¶
<pb:KR3g0018_WYG_007-12b>¶
　司馬遷天官書曰日抱且戴喜　孝經援神契曰王¶
者徳至于天則日抱戴　京氏曰日抱一背為破走抱¶
者順氣也背者逆氣也兩軍相當順抱擊逆者勝故言破¶
走　洛書曰日抱有一珥色皆白潤澤中赤外青平晚¶
至食時見天子有喜日中至日入色蒼白為憂為有人¶
從外來者有喜事者不可信也　髙宗曰日抱兩珥下¶
有黄氣如月名曰遺徳有太子喜無氣天子喜　高宗¶
曰日重抱在左右人主有喜　高宗日傍氣圖曰日有¶
<pb:KR3g0018_WYG_007-13a>¶
重抱兩珥人主有喜　夏氏曰日重抱中有璚順抱擊者¶
勝軍中有欲反者　又曰重抱且背順抱擊者勝得地¶
并有罷師　洛書曰三抱重有兩珥正方色皆黄白潤¶
澤天子有喜是謂大和抱者親和之象也珥方者兵之¶
象也　春秋渾付曰人主修名無誠言外方語内懐負¶
心驕蹇自恣不謁忠稱孝毁所増日背璚青赤不明¶
洛書曰日背而内璚色中黒故言水主大臣反故言天¶
子有憂外赤中黒故言有水火相伐反臣從中起天子¶
<pb:KR3g0018_WYG_007-13b>¶
死　京氏曰日背璚在日之南及其三方者其國有反¶
臣　易緯曰日背璚重累小人畧地大人爭時　京氏¶
曰日月皆璚其國有反者　洛罪級曰日背璚不言内¶
乖惡　摘亡辟曰日背璚并出顛倒相貫屈天子滅下¶
作禍　春秋緯曰桀之世有后通族擅權背璚刺日垂¶
其耀光有此則亡引也　春秋感精符曰君臣乖錯不¶
和則日背璚　高宗日傍氣圖曰日傍有一直赤氣如¶
鱗在上近臣欲自立也　高宗日傍氣圖曰日有二背¶
<pb:KR3g0018_WYG_007-14a>¶
一直大臣謀欲自立也　甘氏曰日四璚是謂大役軍¶
衆在外有反者　孝經内記曰日有四背璚無軍在外¶
而見天下兵起軍在外天下兵盡罷　春秋感精符曰¶
日四背璚臣射主　孝經内記曰日四背璚氣如大車¶
隨者四人主不安大國不出一年大車貫二背有反臣¶
三月大雨下　春秋緯曰日有四背璚其國内亂有兵¶
起若有背叛　魏氏曰日傍有二直三抱有自立者不¶
成順抱擊者勝殺將　魏氏曰日纓左珥後宫出位喜¶
<pb:KR3g0018_WYG_007-14b>¶
　孝經雌雄圖曰日冠紐左珥者君與舅母私相通¶
孝經雌雄圖曰日冠紐左右珥天下有吉喜五逆皆除¶
　日暈圖曰日冠纓左眊者後宫有喜　日暈圗曰日冠¶
纓右珥後宫出位有喜　又曰日暈冠纓左右毦天下大¶
喜除刑　孝經雌雄圖曰日紐左珥者為兄弟私相知¶
　孝經内記曰日冠鈕者君與青衣私相愛欲成立為¶
妻已在宫也　甘氏曰日戴珥天子有賀喜抱以為和¶
親抱亦親多抱珥見數國家懽喜而和　甘氏曰日戴¶
<pb:KR3g0018_WYG_007-15a>¶
且珥天子有子孫昌期不出其年　夏氏曰日戴而珥¶
有令徳　夏氏曰日重抱抱中外有璚而珥順抱擊者¶
勝破軍軍中不和不相信　孝經内記曰日傍有重抱¶
其一傍有抱抱后有背戴順抱者勝　高宗日傍氣圖¶
曰日有一抱一直一珥人主有喜且有所立　吕氏曰¶
日背璚四直交在中臣欲為邪色青中赤外有芒刺則¶
為逆其色赤中青外無芒刺為謀若數見則國家凶向¶
日為抱背日為背背且抱有欲為者順勝逆明勝枯久¶
<pb:KR3g0018_WYG_007-15b>¶
勝疾若有白虹以攻戰從抱擊之者勝芒外者中人勝¶
芒内者外人勝皆以象類為法　孝經雌雄圖曰日上¶
有冠三重日下有虹下行正直長丈不出一年立故貴¶
人絶後者其年小熟小賤嵗有兵一年中天下不安¶
夏氏曰日抱且兩珥一虹貫抱中日順虹擊者勝殺將¶
　夏氏曰日抱兩珥且璚二虹貫抱中日順虹擊者勝¶
二將有相去　夏氏曰日重抱有三白虹貫抱中日順¶
虹擊者破軍將二虹殺大將一虹殺偏將　魏氏曰日¶
<pb:KR3g0018_WYG_007-16a>¶
重抱左右二眊有白紅虹貫抱順擊勝得二將有三虹¶
得三將　高宗日傍氣圖曰日一背一直有赤氣如捲¶
近臣欲自立二背一直大臣欲自立　孝經雌雄圖曰¶
日刺冠重累並出邊見者是臣弑君子弑父之變也不¶
可不審察也見于東方父子自為之見于南方君臣為¶
之見于西方親戚將卒為之變在君者多赤變在臣者¶
多青變在邊夷者多黒自天生大賊五色錯亂¶
　¶
<pb:KR3g0018_WYG_007-16b>¶
　¶
　¶
　¶
　¶
　¶
　¶
　¶
　唐開元占經卷七¶
