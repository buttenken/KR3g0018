# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.551917
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷九十六
<pb:KR3g0018_WYG_096-1a>¶
欽定四庫全書¶
　唐開元占經卷九十六¶
　　　　　　　　　　　唐　瞿曇悉達　撰¶
　雲氣犯列宿占¶
　　大角¶
黒氣奄大角久而不散主命者惡之　蒼白氣入國有¶
大䘮　黄白氣如月近大角乍明乍暗青雲一道如千¶
尋槍竿衝大角而過天子棟樑拆¶
<pb:KR3g0018_WYG_096-1b>¶
　　進賢¶
蒼白氣入進賢相黜野逸憂　白氣入賢士䘮　黒氣¶
入賢士憂　黄氣入賢士有恩賜¶
　　庫樓¶
赤氣直如千尋槍竿衝庫樓天子自將兵兵大動中外¶
震驚武庫官憂天下不安¶
　　拆威¶
蒼白氣入拆威中大臣為亂兵起天子失威出之則禍¶
<pb:KR3g0018_WYG_096-2a>¶
除　赤氣入拆威中大臣反天子出將兵　黄白氣入¶
拆威外國有來求和親者出拆威天子有德令　黒氣¶
入天子惡之出則禍除¶
　　陽門¶
赤氣入陽門邉兵起有戰¶
　　騎官¶
蒼白氣入騎宫騎將死　赤氣出騎兵大出　赤氣入¶
騎士憂　黒氣入軍中有疾病¶
<pb:KR3g0018_WYG_096-2b>¶
　　從官¶
黄氣入巫醫受爵¶
　　天江¶
赤氣出天江將軍出野　青氣入天江大水　黄白氣¶
入天江天子用兵出之兵罷¶
　　傅説¶
赤氣入傅説巫祝之官受戮¶
　　魚星¶
<pb:KR3g0018_WYG_096-3a>¶
赤氣入魚星東騎滿軍大動將軍憂　黄氣出魚星天¶
子用事起兵入之兵罷¶
　　龜星¶
赤氣入龜星巫卜之官有誅¶
　　鱉星¶
赤黒氣入鱉星有白衣㑹天下易政¶
　　九坎¶
赤雲氣入九坎天下大旱　黒氣入大水¶
<pb:KR3g0018_WYG_096-3b>¶
　　河鼓¶
蒼白氣入河鼓將有憂軍在外則天子之軍敗將死出¶
之則禍除　赤氣入河鼓兵起客軍入　赤氣出河鼓¶
軍出將軍戰不勝　黄白氣入有以衆來降者出之將¶
有喜　黒氣入將死　青氣入將憂¶
　　織女¶
蒼白雲氣入織女女主憂病一曰人主憂出則禍除赤¶
氣入有以女子故而家受誅者　赤氣入女子多死外¶
<pb:KR3g0018_WYG_096-4a>¶
兵　黒氣入王者為女所害一曰女子多病死　白氣¶
入女有䘮　黄白氣入天子以女幸一家出之天子外¶
得美女¶
　　天津¶
蒼白氣入天津中君有水憂　赤氣入大旱　黄氣入¶
天子有德令　赤氣出兵起　黒氣入大水　天津漢¶
中有黒氣獨居大若席名曰雲漢不滿三日遲不出五¶
日大雨　黒氣狀如舡若一疋布維河津間不出十日¶
<pb:KR3g0018_WYG_096-4b>¶
大雨¶
　　敗臼¶
赤氣入敗臼人主㐫　黒氣入天下人灾¶
　　瓠瓜¶
蒼白氣入瓠瓜瓜菓不可食出瓠瓜其禍除　赤氣入¶
天子攻一邑殘之　黄白氣出天子以菓賜諸侯黒氣¶
入天子食菓致害¶
　　天壘城¶
<pb:KR3g0018_WYG_096-5a>¶
赤氣奄入壘城北夷驚有疾疫¶
　　羽林軍¶
蒼白氣入羽林軍有憂入其南若入羽林直南出皆為¶
后有憂入其北諸侯憂出之則禍除　赤氣出羽林兵¶
隨之㐫　赤氣入兵起入其東后起兵入其西太子起¶
兵入其北諸侯起兵　黄氣入天子入軍中　黄白氣¶
出羽軍南后有所獻出其北太子有獻　黒氣入兵起¶
大戰入其南天子忌之入其西太子忌之入其北諸侯¶
<pb:KR3g0018_WYG_096-5b>¶
憂¶
　　北落師門¶
蒼白氣入北落有疾疫　赤氣出兵出　赤氣入外兵¶
入　黄氣入中使至軍有喜　黒氣入將死¶
　　螣蛇¶
黒氣出入天蛇天下大水¶
　　天廐¶
蒼白氣入天廐馬有驚¶
<pb:KR3g0018_WYG_096-6a>¶
　　王良¶
蒼白氣入王良天子憂墜車馬奉車憂出之禍除　赤¶
氣入王良太僕奉車誅　赤氣中駟馬内亂兵起　赤¶
氣出車騎滿野　黄氣入奉車拜賜天子有喜諸侯有¶
獻馬者一曰有神馬見　黄氣出奉車受命行德令一¶
曰天子出車馬賜諸侯王　黒氣入奉車太僕死¶
　　附路¶
蒼白氣入附路太僕憂之出附路禍除　赤氣入太僕¶
<pb:KR3g0018_WYG_096-6b>¶
有鈇鉞之誅　赤氣出兵起　黄白氣入太僕拜賜出¶
之有德令　黒氣入太僕死¶
　　閣道¶
白氣入閣道有急事在内　白氣出人主有疾病　黄¶
氣入天子有喜¶
　　天大將軍¶
蒼白氣入天將軍軍中有疾疫兵多將死　赤氣出兵¶
多出　赤氣入兵將皆有㐫軍在外防客兵來¶
<pb:KR3g0018_WYG_096-7a>¶
　　土司空¶
黄雲氣入土司空土工失作有建國徙都之事¶
　　天倉¶
蒼白氣入天倉歲不熟出之禍除　赤氣入兵内起有¶
火災　赤氣出以兵出粟　赤氣如波揚入之大旱火¶
大起　黄白氣入天下大熟　蒼黒氣入天下不熟¶
　　天廩¶
赤氣入天廪大旱有火災　黒氣入廪粟腐敗　黄白¶
<pb:KR3g0018_WYG_096-7b>¶
氣入嵗豐　黄白氣出天子出粟賑民　黒氣出大水¶
傷榖　蒼白氣入䖝大生出之則禍除　赤氣出天子¶
以用兵出粟¶
　　大陵¶
蒼白氣入大陵天下多死䘮　赤氣入天下兵起多以¶
兵死　黒氣入大疫¶
　　積尸¶
黒氣入積尸天下人大疫死¶
<pb:KR3g0018_WYG_096-8a>¶
　　天舡¶
赤氣入天舡不出一年有自立者一曰不出九十日水¶
中兵戰　赤氣出水兵起　蒼白氣入有殃天子不可¶
乘舡出之禍除　赤黒氣入天子戒乘舡　黄白氣入¶
天子幸舡有喜必有神狀若光景處舡上者青氣或黒¶
氣舟師勿行¶
　　芻藁¶
赤雲氣入天積積中火起　赤氣入天子用火出散貨¶
<pb:KR3g0018_WYG_096-8b>¶
　黄白氣入天子自喜多出貨財出之天子有喜出貨¶
財¶
　　天苑¶
蒼白氣入天苑牛馬畜獸疫出之則禍除　赤氣入牛¶
馬多死傷　赤氣出牛馬以兵事出　黄白氣入牛馬¶
禽獸蕃息　黒氣入牛馬死出之禍除¶
　　五車¶
蒼白氣入五車兵大起民流亡　赤氣入兵起大戰¶
<pb:KR3g0018_WYG_096-9a>¶
赤氣出兵車大出¶
　　天潢¶
蒼白黒氣入天潢有死䘮憂出之則禍除　赤氣入兵¶
内起　赤氣出兵出戰　赤氣出入如揚波者兵庫焚¶
　黄氣入若出之天子有喜有兵則兵罷¶
　　咸池¶
蒼白氣入咸池水䖝多死一曰池中魚多飛亡　黒氣¶
入大水　赤氣出旱　黄白氣入天子有喜出則有神¶
<pb:KR3g0018_WYG_096-9b>¶
魚見¶
　　天關¶
黄氣入天關四方來貢玉帛¶
　　天高¶
白氣出天髙早霜傷稼¶
　　参旗¶
赤氣出参旗不出一年西戎來欲盗中國若侵地不出¶
三年天下煩擾百姓多憂　青氣出入同上¶
<pb:KR3g0018_WYG_096-10a>¶
　　天園¶
白氣出天園兵起¶
　　玉井¶
青氣從参下入玉井中不出三年人不飲食井　黄氣¶
入三日不去軍在外絶水　白氣入兵起　赤黄氣潤¶
澤入之有軍來降¶
　　屏星¶
黒氣入屏星大疫¶
<pb:KR3g0018_WYG_096-10b>¶
　　天厠¶
蒼白氣入天厠天子有隂病　青氣入内兵起　黒氣¶
入天子憂　白氣入天子有隂病　赤氣入有兵　赤¶
雲氣出天厠禍除　黄白氣出入皆為有喜¶
　　南北两河¶
蒼白氣入两河戒間兵大起道不通出河戒則禍除入¶
北河則邉兵動又為疾疫夷主死　赤氣出兩河間天¶
子用兵於諸侯　黄白氣入河戒間隨河行天子出德¶
<pb:KR3g0018_WYG_096-11a>¶
令天下有難道路不通¶
　　五諸侯¶
蒼白氣入五諸侯諸侯有黜死者¶
　　積水¶
蒼白氣入積水天下水災¶
　　積薪¶
赤氣入積薪火焚積聚¶
　　水位¶
<pb:KR3g0018_WYG_096-11b>¶
黒氣入水位大水　赤氣入大旱¶
　　軍市¶
赤氣入軍市軍中大驚¶
　　闕丘¶
赤氣入闕丘宫中火災天子不安其居¶
　　狼星¶
赤氣入天狼胡兵入塞民大恐憂¶
　　弧矢¶
<pb:KR3g0018_WYG_096-12a>¶
赤氣入弧矢天下驚恐一曰邊陲有警黒氣入弧胡¶
中疫作¶
　　老人¶
白氣奄入老人王者國絶¶
　　天紀¶
黒氣奄入天紀禽獸大疫六畜死耗¶
　　爟星¶
赤氣入之天下烽火舉動¶
<pb:KR3g0018_WYG_096-12b>¶
　　酒旗¶
赤氣入酒旗天子以酒䘮身¶
　　軒轅¶
蒼白氣入軒轅後宫憂有疾疫　赤氣入宫憂火¶
　　天相¶
黄氣入天相相臣有喜　黒氣入天相相臣死不則有¶
疾病　蒼白氣入相臣憂　赤氣入相臣憂　赤氣出¶
相出師¶
<pb:KR3g0018_WYG_096-13a>¶
　　器府¶
赤氣入器府天下樂廢¶
　石氏中外宫占¶
　　大理¶
黄雲氣入大理刑法官有遷巫咸曰有赦　黒氣入大¶
理决獄不平刑受誅¶
　　六甲¶
黄雲氣入六甲術士用　黄白氣入太史受爵賜　黒¶
<pb:KR3g0018_WYG_096-13b>¶
氣入太史憂¶
　　内厨¶
黒氣入内厨飲食防毒¶
　　北斗¶
雲氣五采入北斗天子立太子近期百日逺二年¶
　　輔星¶
黄白雲氣集輔星相有喜　赤氣入輔星相受斧鉞之¶
誅　蒼白氣入輔星相有憂　白氣入輔星相黜　黒¶
<pb:KR3g0018_WYG_096-14a>¶
氣入輔星相死¶
　　天理¶
赤雲氣入天理兵大起相出師¶
　　相星¶
黄白氣入天相將相有喜　黒氣入將相憂死¶
　　勢星¶
黄氣入勢中官受賜　赤氣出入中官反　黒氣入中¶
官憂¶
<pb:KR3g0018_WYG_096-14b>¶
　　三台¶
黄氣入將相喜　赤氣入多敗傷　黒氣入三公憂將¶
相死¶
　　天掊¶
黄氣入天子先驅有拜賜者　赤氣入大人憂¶
　　天槍¶
赤氣入天槍天子驚恐一曰失位　蒼白氣入兵起¶
　　𤣥戈¶
<pb:KR3g0018_WYG_096-15a>¶
黒氣入戈胡兵退　蒼白雲氣入胡人大疫死　赤氣¶
出胡兵大起¶
　　招摇¶
赤氣入招搖正中有兵内起大將為亂　赤氣出於招¶
搖兵起大戰　黄白氣出天子以喜用師¶
　　梗河¶
黒氣出梗河兵起大戰　赤氣出梗河國兵大出入梗¶
河大戰　蒼白氣入將死¶
<pb:KR3g0018_WYG_096-15b>¶
　　貫索¶
蒼白氣入貫索中天子憂亡地出則禍除　赤氣入有¶
内亂兵起　赤氣出内兵出　黄白氣入天子有喜¶
黒氣入大人惡之　赤白氣入獄多枉死者¶
　　女床¶
黄氣出入女床後宫有子喜　白氣入后宫有䘮　黒¶
氣入有死者　青氣入有病　赤氣入宫中兵起¶
　　宦者¶
<pb:KR3g0018_WYG_096-16a>¶
黄氣入宦者受賜　赤氣入宦者誅　黒氣入宦者死¶
　赤氣出宦者作奸蔽主¶
　　郎位¶
蒼白氣入郎位中兵起一曰中郎有内亂出則禍除赤¶
氣入兵起出郎位多用兵逺出行　黄白氣入中郎受¶
賜¶
　　靈臺¶
青黒氣入有大風雨期三日逺七日中　黄氣入太史¶
<pb:KR3g0018_WYG_096-16b>¶
喜　赤白氣入太史有憂¶
　　少㣲¶
蒼白氣入少㣲賢士憂一曰大臣黜　赤氣入宰臣謀¶
叛¶
　　長垣¶
蒼白氣入長垣胡兵起　赤氣入胡兵入有火災　赤¶
氣出邊兵起¶
　　攝提¶
<pb:KR3g0018_WYG_096-17a>¶
青雲氣入攝提九卿有憂　黄氣入九卿有賞　赤氣¶
入戈盾用事　黒氣入大臣誅¶
　¶
　¶
　¶
　¶
　¶
　¶
<pb:KR3g0018_WYG_096-17b>¶
　¶
　¶
　¶
　¶
　¶
　¶
　¶
　唐開元占經卷九十六¶
