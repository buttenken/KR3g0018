# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.527210
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷九十五
<pb:KR3g0018_WYG_095-1a>¶
欽定四庫全書¶
　唐開元占經卷九十五¶
　　　　　　　　　　　唐　瞿曇悉逹　撰¶
　　角宿雲氣干犯占¶
雲氣如刀劍出两角間有陰謀天子無出殿廷期不出¶
三十日　青氣入角天子有疾出之禍除　赤氣入左¶
角兵起右角國兵驚戰不利　赤氣入角而波揚者有¶
火灾如行者將奔命　赤氣從两角過入亢有過兵¶
<pb:KR3g0018_WYG_095-1b>¶
赤氣從北斗直過兩角間迴有過兵　白氣出入兩角¶
戰不勝　白氣從兩角過入亢者有過客　蒼氣入左¶
角有兵兵敗　蒼雲氣出右角兵在外者戰有憂　蒼¶
白雲氣出入兩角兵有大敗　黒雲氣出入兩角用兵¶
偏將敗有水災　黒氣從兩角過入亢有過兵　黄氣¶
入兩角間天子有祠祀事　黄白氣潤澤入角王者得¶
地¶
　　亢宿雲氣干犯占¶
<pb:KR3g0018_WYG_095-2a>¶
雲氣青色入亢人疫出氐入亢人君有疾　黒雲氣入¶
亢有水災一曰有使出外言水事荆州占曰人多瘧疾¶
　黒氣出氐入亢君有疾死　赤雲氣入亢廊廟間有¶
陳兵　赤而揚波大人憂大疫　黄白雲氣入亢有治¶
事　白雲氣入亢有土功人疾病¶
　　氐宿雲氣干犯占¶
雲氣入氐黄白色有土功　黒色大水　赤有内兵¶
蒼白色疫疹大行　白色天下疫久不散宫中有女䘮¶
<pb:KR3g0018_WYG_095-2b>¶
　黒氣入氐房間天子遣使於諸侯有口令¶
　　房宿雲氣干犯占¶
雲氣入房赤黄潤澤名寳入出房國寳有出者　黄雲¶
氣入房外國入貢　黒雲氣出房宫中有憂　黒氣入¶
房諸侯有使來言口令之事且有大水　赤雲氣入房¶
宫中内亂大兵起　赤雲狀如人入房后有娠不然姦¶
事起　赤雲氣如波揚入房宫中火災兵起廟廷人主¶
杌&KR1150;不安　紅雲氣入房諸侯王有死者期三年　蒼¶
<pb:KR3g0018_WYG_095-3a>¶
白雲氣入房將相憂　白氣如大道入房委蛇入漢國¶
有大水兵起宫中人民流亡飢死路旁屍骸不収不過¶
二年帝王崩婦女傭客不還　雲氣如帶經两角間入¶
房關門閉再經之兵起三經之天下不通¶
　　心宿雲氣干犯占¶
雲氣出心青色天子使人於諸侯　赤色有兵將出¶
赤黄氣出心王就國　黒雲氣入心天子憂入左星庻¶
子憂入右星太子憂一曰黒氣入心右星庻子受賜禄¶
<pb:KR3g0018_WYG_095-3b>¶
　白氣入心天子左右臣作亂兵起　白氣入心左星¶
太子受賜　赤氣入心有立王　赤氣出心南行天子¶
左右有亡去者　赤雲氣鋒銳正刺心天子憂　蒼白¶
氣入心中星天子憂　黄氣入心天子有子孫喜入右¶
星太子喜　黄白雲氣潤澤如匹布正抵心下外國有¶
來歸者　雲氣狀如彗箒色赤如血入心天子遇賊出¶
心天子有殺伐若出逺則榖貴殺伐人於千里之外¶
　　尾宿雲氣干犯占¶
<pb:KR3g0018_WYG_095-4a>¶
青雲氣入尾故臣有來歸者出尾臣有死者　白氣入¶
尾故臣有謀來歸而受誅者　黒氣入尾故臣有來歸¶
骸骨者　赤黄氣入尾有使來言兵事　黒氣出尾人¶
民流亡　青氣出尾臣作亂　赤黄氣出尾君遣使于¶
諸侯言兵事¶
　　箕宿雲氣干犯占¶
黄白雲氣入箕蠻夷有使來　黄雲氣入箕有獻美女¶
者變而色黒道死不至色蒼道上為風所覆　蒼白雲¶
<pb:KR3g0018_WYG_095-4b>¶
氣入箕其國有災出之災除　黄白雲氣出箕天子使¶
者出一曰宫中美人有出者　赤雲氣出箕兵出入之¶
兵入¶
　　斗宿雲氣干犯占¶
蒼白雲氣入南斗多大風　赤雲氣入斗兵起如波揚¶
大旱多大災　黄白雲氣入斗諸侯來見天子不則有¶
使者來貢　黒氣入斗宗廟中有大憂　赤氣入南斗¶
外兵入出斗内兵出　黄白氣出斗天子使人於諸侯¶
<pb:KR3g0018_WYG_095-5a>¶
　赤氣入北斗還向南斗不出一年其下有流血將死¶
營空客勝主人¶
　　牛宿雲氣干犯占¶
蒼白雲氣入牛牛多死出之則災消　蒼白雲氣横貫¶
牛宿有兵䘮除舊布新　黄白雲氣入牛牛蕃息一曰¶
諸侯有以四足蟲入貢者　黒雲氣入牛天下牛多死¶
　赤雲氣入牛牛馬多以漕輓死者出之則兵出　赤¶
雲氣如波揚入牛有兵大戰牛馬大損白氣入牛有兵¶
<pb:KR3g0018_WYG_095-5b>¶
䘮¶
虹出牽牛之度有崩城期二年¶
　　女宿雲氣干犯占¶
雲氣黄白色入女國有嫁娶事　蒼白雲氣入女天下¶
女子多疾病出之則災消　赤雲氣入女婦人多産死¶
者一曰多兵死　白氣入女女子多疾疫　黒氣入女¶
天下多女子之䘮　黄雲氣出入須女天下女子多喜¶
事¶
<pb:KR3g0018_WYG_095-6a>¶
　　虚宿雲氣干犯占¶
雲氣入虚蒼白色有哭泣出之禍除　黄雲氣入虚天¶
子以喜起廟祀祠　黄白雲氣入虛亨氣也天子敬祀¶
宗廟　赤雲氣入虛有火災一曰有兵在廟中出虛有¶
兵廟外　白氣入虛有無幣之客來出虛有使出外¶
　黒氣入虛有水災一曰廟圯　雲氣如立虹出虛天¶
下大虛多火災¶
　　危宿雲氣干犯占¶
<pb:KR3g0018_WYG_095-6b>¶
蒼白雲氣入危天子大造宫室　青氣入危國憂有損¶
屋　赤雲氣入危有土功蓋屋之事大作一曰宫中有¶
兵憂　赤氣出危以火發屋一曰有火災　黒氣出危¶
北鄉大水人流亡東鄉其國君死百草不實西鄉人主¶
憂死䘮南鄉有疾疫期不出其年逺明年　黒氣入危¶
自北來大水西來死君東來稻粟不實南來有兵皆不¶
出一年　白氣出入危其國有兵　黄雲氣出入危皆¶
為土功興一曰黄氣出危國有喜　白氣及黒氣入危¶
<pb:KR3g0018_WYG_095-7a>¶
者皆有死䘮哭泣事　青黒氣出入危皆有水災¶
　　室宿雲氣干犯占¶
黄雲氣入室有土功事　蒼白雲氣入室大人憂䘮¶
黄白雲氣潤澤入室諸侯有使來若出室天子有使出¶
外皆言宗廟之事　赤氣入室有兵　赤雲氣如大道¶
來室上下人主不可出宫有逆臣有疾病不出三年其¶
土大飢有軍在外則有大戰流血暴尸　赤氣如波揚¶
入室兵入宫有亡國　黒氣入室大人有死䘮　青氣¶
<pb:KR3g0018_WYG_095-7b>¶
入室其國憂　雜氣入室人多暴死　有氣明潤光澤¶
如日月之彩出入室中男子之祥　黄氣光明潤澤出¶
入室國有喜¶
　　壁宿雲氣干犯占¶
蒼白雲氣入壁大人憂死䘮出之禍除　赤雲氣入壁¶
有兵　赤雲氣入壁如波揚兵火並起大臣有燒死者¶
　赤氣從西壁入東壁兵氣也天子手殺其臣　黒氣¶
入壁有破國亡主一曰有大水　黄雲氣入壁天子裂¶
<pb:KR3g0018_WYG_095-8a>¶
土建侯陳卓曰烈士出　青雲氣入壁有兵起　黄白¶
雲氣入壁外國入貢一曰天子立廟期一年¶
　　奎宿雲氣干犯占¶
蒼白雲氣出奎有兵入奎天下婦人多災　赤雲氣入¶
奎有兵入出之兵出一曰有疾病　赤氣入奎有偽使¶
一曰有無所受命而來者　赤氣出奎有詐出使者¶
黄雲氣入奎中有貢珠玉珎寳者一曰天子納后夫人¶
　黄氣出奎璽寳有出者一曰有出宫人不則后妃有¶
<pb:KR3g0018_WYG_095-8b>¶
黜者　赤氣入奎天下婦人多血疾　黒氣入奎有疾¶
疫三日夜不出大人憂之出則禍除¶
　　娄宿雲氣干犯占¶
青黒雲氣入娄有兵疫出之則禍除　白氣入娄人民¶
受賜　黄氣入娄貴人受賜　黒氣入娄有水有白衣¶
之㑹　黒氣出娄紛紛如轉蓬始至大人食中毒一曰¶
大水且至　赤雲氣如劍鋒入婁宗廟苑牧中兵起¶
青氣入婁有兵憂¶
<pb:KR3g0018_WYG_095-9a>¶
　　胃宿雲氣干犯占¶
蒼白雲氣入胃國以䘮糴粟　青黒氣出胃兵起　赤¶
雲氣出胃以兵出粟　黒氣入胃倉粟敗腐　蒼白氣¶
出胃以䘮出粟　黒氣如轉蓬出胃大人食中毒死且¶
有大水　黄白雲氣明澤入胃大人入國倉庫充實出¶
之有出粟賑民之事　赤雲氣入胃以兵糴粟¶
　　昴宿雲氣干犯占¶
蒼白雲氣入昴人疾疫多死妖言大起出則禍除　黒¶
<pb:KR3g0018_WYG_095-9b>¶
氣入昴北地災　蒼赤雲氣入昴人疾疫多妖言不則¶
龍見　赤雲氣入昴有軍令白衣將兵一曰天子自將¶
民聚鼓下　赤氣出昴軍在野處　青黒氣出昴有兵¶
且有大水　黄白氣潤澤入昴天子白衣㑹出昴白衣¶
㑹罷¶
昴黒有珥兵息¶
　　畢宿雲氣干犯占¶
蒼白雲氣入畢嵗不收出則禍除　赤雲氣入畢兵起¶
<pb:KR3g0018_WYG_095-10a>¶
　赤氣如波揚大旱有火災　黄白氣入畢其歲美出¶
畢則授民田一曰黄氣帶白入畢天子有太子喜兵在¶
外者觧一曰其歲有大人生　黄白氣出畢有拜將¶
赤氣出畢將軍兵出　黒氣入畢相亂政將死　白氣¶
入畢相死出則禍除　赤氣入附耳兵起出之將軍兵¶
出　蒼白氣入附耳將軍死　黄白氣入附耳天下無¶
兵安　黄白氣出附耳有拜將　黒氣入附耳將死¶
　　觜宿雲氣干犯占¶
<pb:KR3g0018_WYG_095-10b>¶
蒼白雲氣入觜天子有葆旅之事出之則禍除　赤雲¶
氣入觜兵起　赤氣如揚波入觜中兵入國火隨之出¶
觜則兵隨之出　黄白氣潤澤入觜有神寳入一曰有¶
負寳玉來獻天子者　白氣入觜民食葆旅　白氣出¶
觜有葆旅之事於國外　黒氣入觜大人憂邊將戮趙¶
地有災出之禍除　黄雲氣出觜國兵隨之出入觜國¶
兵入¶
　　参宿雲氣干犯占¶
<pb:KR3g0018_WYG_095-11a>¶
蒼白雲氣入參臣為亂　蒼白氣出参伐而環繞天子¶
自將兵廵邉　蒼白雲氣入伐大將憂有斬刈之事¶
蒼白氣出伐以白衣行斬刈事　蒼氣入参邉境有憂¶
　赤雲氣入参内兵起將軍為亂誅　赤雲氣如波揚¶
入参邉城倉庫焚　赤氣出参中央邊有大兵　赤氣¶
入伐有斬刈將軍憂　黒氣入参大水將軍死氣銳如¶
鋒大人當之　黒氣出参有兵有水災將軍憂　黑氣¶
出伐以水伐國　白氣入参天下用兵一曰天子有隂¶
<pb:KR3g0018_WYG_095-11b>¶
病　黄白氣入参大將受賜　黄氣出伐將軍戰勝¶
　　井宿雲氣干犯占¶
青雲氣出井大如井口上拂参而行入河中大水沒城¶
郭期二十日逺三十日　蒼白氣出井有水令入井民¶
大疫　黒氣入井民疾病多死䘮天下大水道無行車¶
　黄白雲氣入井有客來言水澤事　赤雲氣入井大¶
水不則疾疫亦為旱　蒼白雲氣入井有䘮女主惡之¶
　白氣入井大雨水　赤氣入井有兵一曰水賊起¶
<pb:KR3g0018_WYG_095-12a>¶
赤氣入井天子以水行兵　黄氣出井天子以澤泉之¶
利養民　恒以正月朔夜候東井中或上下有雲氣潤¶
澤則其嵗多潦¶
　　鬼宿雲氣干犯占¶
黒氣入鬼大人皇后皆有憂　白氣入鬼人疾病　赤¶
雲氣入鬼大旱有火灾　黄氣入鬼有土功¶
　　柳宿雲氣干犯占¶
赤雲氣入栁有火災出栁大旱　黄雲氣入栁期五十¶
<pb:KR3g0018_WYG_095-12b>¶
日有赦一曰黄氣入栁天子造宫室土木大興黄氣出¶
有赦　黒氣入栁天子宫廟木腐敗　黒氣如鋒刃刺¶
栁三夜不散大人憂　白氣出栁國有憂兵出　白氣¶
入栁天子造宫室　蒼白氣入栁有憂　黄白氣出栁¶
天子出美木作室入栁得美木¶
　　星宿雲氣干犯占¶
蒼白雲氣入七星大人憂　蒼白雲氣出七星天子有¶
急使出其氣囘曲而不正有亡臣　赤雲氣入七星中¶
<pb:KR3g0018_WYG_095-13a>¶
兵氣也若有客來必有兵隨之　赤雲氣如波揚入七¶
星中火氣也宫中有火災四曲五曲后妃惡之　赤氣¶
出七星天子使出亦有兵隨之出　黄氣彷彿入七星¶
外有貢獻　黄氣出七星天子有賜於諸侯氣見而大¶
風隨之者有赦　黄白氣潤澤入七星逺人來貢　黒¶
氣入七星賢人多死出之禍除　白氣入七星國有死¶
䘮　雲如蜚鳥啄七星大人有憂¶
　　張宿雲氣干犯占¶
<pb:KR3g0018_WYG_095-13b>¶
蒼白雲氣入張庭中觴客有憂變出之禍除　赤雲氣¶
出入張天子用兵賜物　白氣入張大客有憂　黄氣¶
潤澤入張天子因喜賜客　黄白氣出張天子命使賜¶
諸侯　赤黄氣入張有憂出張天子用兵　黒氣入張¶
徘徊而散其分有水災　黒氣入張而轉繞之或如刀¶
劍刺之天子防客　赤雲氣如揚波入張天子宫中大¶
哭¶
　　翼宿雲氣干犯占¶
<pb:KR3g0018_WYG_095-14a>¶
赤雲氣入翼有暴客入國境　赤氣出翼其國兵出隨¶
氣所之　蒼白氣入翼太常之官憂之　黄氣潤澤入¶
翼諸侯來貢物　黄氣出翼天子遣使於諸侯　黄白¶
氣入翼外國入貢一曰白氣若黒氣入翼正抵其星三¶
夜不去宗廟有憂大人恐兵大起¶
　　軫宿雲氣干犯占¶
蒼白雲氣入軫王者不可行幸宫觀出之其禍除　蒼¶
雲圍軫亡國之戒　黄白雲氣潤澤入軫諸侯入貢以¶
<pb:KR3g0018_WYG_095-14b>¶
車為幣出軫天子以車賜諸侯　赤雲氣入軫兵從中¶
起　赤雲氣如波揚入軫車庫火災兵且起有大䘮¶
赤氣出軫將出兵行　白氣入軫有大䘮　黒氣入軫¶
大人憂　黒氣如䑕入軫中天子有墜車墮馬落床之¶
厄　黒氣四散入軫及囘繞之天下大水車不用¶
　¶
　¶
　唐開元占經卷九十五¶
