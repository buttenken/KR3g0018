# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.771540
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷一百六
<pb:KR3g0018_WYG_106-1a>¶
欽定四庫全書¶
　唐開元占經卷一百六¶
　　星圖　　　　　　　唐　瞿曇悉達　撰¶
　　　二十八宿星座古今同異¶
　　　　東方青龍七宿一¶
角二星十二度夾左角星去極九十一度鄭分舊南星¶
在赤道内一度今測其南星正押赤道　亢四星距西¶
第二星去極八十度鄭分舊南第二星在赤道外今測¶
<pb:KR3g0018_WYG_106-1b>¶
在赤道内二度　氐四星十五度距西南星去極九十¶
四度宋分古今同　房四星鈎鈐二星五度距西南第¶
二星去極一百八度宋分古今同　心三星古今同五¶
度距前第一星去極一百八度半宋分　尾九星神宫一¶
星十八度距本第二星去極一百二十四度燕分舊去¶
極一百二十度又三星入河今去極一百二十四度有¶
六星入河又距星傍有一星舊不載按古經讚云神宫¶
一星在尾第二星傍主解衣之内室既有古讚今附入¶
<pb:KR3g0018_WYG_106-2a>¶
其天河審視天河曲邪中絶與舊不同並依天改正¶
箕四星十一度距西北星去極一百二十四度燕分舊¶
四星並在河内審視天南二星出河其天河與舊不同¶
今並依天改正¶
　　　　北方𤣥武七宿二¶
南斗六星二十六度四分度之一距魁南第四星去極¶
一百一十六度吳分舊柄第二星在黄道内又魁二星¶
出河今測在黄道外魁四星出河　牽牛六星八度距¶
<pb:KR3g0018_WYG_106-2b>¶
中央大星去極一百一十度吳分舊南二星入南斗度¶
一星在牽牛度今視天三星並在牽牛度元不入斗又¶
舊去極一百六度今測一百一十度　須女四星十二¶
度古今同去極一百六度趙分　虚二星十度古今同¶
距南星去極一百四度齊分　危三星墳墓四星古今¶
同十七度距西南星去極九十九度齊分　營室二星¶
離宫六星十六度距南星去極八十五度衛分古今同¶
　東壁二星九度距南星去極八十六度衛分古今同¶
<pb:KR3g0018_WYG_106-3a>¶
　　　　西方白虎七宿三¶
奎十六星距西南大星去極七十度魯分舊去極七十¶
七度今測七十度又舊星並均今視天即有踈有宻大¶
小不等　婁宿古今同三星十二度距中央大星去極¶
八十度魯分　昴古今同七星十一度距西南第一星¶
去極七十四度趙分　畢古今同八星附耳一星十六¶
度距左股第一星去極七十八度趙分　觜古今同三¶
星二度距西南星去極八十四度晉魏分　參古今同¶
<pb:KR3g0018_WYG_106-3b>¶
十星九度距中央西星去極九十四度晉魏分¶
　　　　南方朱雀七宿四¶
東井八星鉞一星三十三度距南轅西頭去極七十度¶
秦分星經云去極七十度其距星舊在黄道内一度又¶
八星並在河今以儀測在黄道外一度又北轅二星出¶
河　輿鬼四星四度距西南去極六十八度秦分　舊¶
積尸積兵帛積金玉等四星正指四方今積尸等並全¶
出黄道内又外四星斜指四隅　柳八星十五度距西¶
<pb:KR3g0018_WYG_106-4a>¶
頭第三星去極七十七度周分舊西南口頭欠一星東¶
頭尾後加一星添滿八星今視天尾後無星其星本在¶
口邊今改正　星七星七度距中央大星去極九十一¶
度周分舊去極九十七度距星合在赤道外六度舊在¶
赤道内一度今測去極九十度星正押赤道　張宿古¶
今同六星十八度距前第一星去極九十七度周分¶
翼二十二星十八度距中央西星去極九十九度楚分¶
舊距前第一星按經今距中央西星今測正距中央西¶
<pb:KR3g0018_WYG_106-4b>¶
星又星有逺近斜曲小異　軫四星長沙一星轄二星¶
十七度距西北星去極九十八度楚分舊距西南星即¶
與經㫖乖舛今測取西北星即得確傳度數如中央距¶
星並合赤道外¶
　¶
　¶
　¶
　唐開元占經卷一百六¶
