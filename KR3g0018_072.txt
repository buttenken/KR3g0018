# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.060620
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷七十二
<pb:KR3g0018_WYG_072-1a>¶
欽定四庫全書¶
　唐開元占經卷七十二¶
　　　　　　　　　　　唐　瞿曇悉逹　撰¶
　流星占二¶
　　流星犯東方七宿一¶
　　　流星犯角一¶
石氏曰流星入在角兵吏有見繋者色赤以兵繫色黄¶
以土功繋色白以義繫色黒凶死色青以憂黜　黄帝曰¶
<pb:KR3g0018_WYG_072-1b>¶
流星入角宫中有事貴人多死一曰臣謀主而戮死不¶
出一年　郗萌曰流星色赤如缶入兩角間而止有來¶
言兵事者星前赤後黒軍敗將死以四方知所從來者¶
　又曰流星色黄若白入角亢間有貴客來見君廟者¶
　荆州占曰流星色白入兩角間有諸侯客來者諸侯¶
有口令　石氏曰流星從他宿入角有鄰邦之使者　又¶
曰流星入角間闗梁不通有軍邉境不通　甘氏曰流¶
星出兩角間天子大使出　郗萌曰流星色黄出右角¶
<pb:KR3g0018_WYG_072-2a>¶
而東極望人主有出遊者也　又曰使星出入天門間¶
宫移矣　荆州占曰流星色青出左角而東軍憂而兵¶
敗績黒而光出在角邦多疾病若死亡　石氏曰流星¶
抵右角星后終無子　黄帝曰流星抵角角不動臣欲¶
弑其主而戮死　郗萌曰流星抵角角不動而散散而¶
復合不出其年其國宫中有大事貴人多死者　又曰¶
流星比於右角流而東軍無戰功二國終相和也¶
　　　流星犯亢二¶
<pb:KR3g0018_WYG_072-2b>¶
石氏曰流星入亢主宗廟事有使者受命於廟色赤言兵¶
黄言土白言義青言憂黒言死　海中占曰流星入亢¶
中幸臣有自殺者期一年　郗萌曰流星色黄若白入¶
角亢間有貴客來見君廟者　又曰流星色黒出亢憂¶
臣以口舌事自殺期一月若一年　石氏曰流星出亢¶
使臣出以五色占之國多兵也¶
　　　流星犯氐三¶
黄帝曰流星入氐兵起若國有大水　石氏曰流星入¶
<pb:KR3g0018_WYG_072-3a>¶
氐國相疾　流星出亢入氐中人相食有病從𢃄以下¶
　甘氏曰流星入氐主有疾一曰國亡　石氏曰流星¶
抵氐國多淫女¶
　　　流星犯房四¶
石氏曰流星入房不出其年主國有大䘮　甘氏曰流¶
星虵曲入房臣殺主代王輔臣亡王者以赦除災年中¶
銷　郗萌曰流星入房王者殺忠臣輔弼者亡人主以¶
赦除咎期二年　流星出左服若右服君使之諸侯以¶
<pb:KR3g0018_WYG_072-3b>¶
馬為幣　石氏曰流星在房國貴人多死　流星抵房¶
逺鄉貢異獸班頭馬其國君亡　海中占曰流星絶鈎¶
鈐主有奔馬則敗¶
　　　流星犯心五¶
石氏曰流星犯心大人憂臣欲伐主兵大起宫中不出¶
一年逺二年　郗萌曰流星犯乗明堂星皆為大人憂¶
為内亂欲伐君近期十月逺期三年犯乘守太子星太¶
子憂犯乘守庻子星庻子有憂　荆州占曰流星犯乘¶
<pb:KR3g0018_WYG_072-4a>¶
明堂若不死則去　黄帝曰流星入心不出其年國有¶
大䘮一曰弑主期不出三年　又曰使星出房大如鷄¶
色赤如血入心人主遇賊其出心也行道逺人主賊人¶
於千里之外　郗萌曰流星入心不出其年臣弑其主¶
不成戮死　又流星入心不出其年大臣相賊　巫咸¶
曰流星入心有使來者赤色言兵黄言土白言義青言¶
憂黒言凶出心大臣出使以五色占之　石氏曰流星¶
出入心逺國使來星大大國使星小小國使　又流星¶
<pb:KR3g0018_WYG_072-4b>¶
起心南行越君死　郗萌曰流星起心至北斗趙君死¶
　流星抵心不出一年國有大䘮　使星入天子宫畱¶
十月有來聘¶
　　　流星犯尾六¶
聖洽符曰流星入尾妃后有憂若有黜者一曰賊人女¶
當有暴貴者　又流星入尾前青而後白人主死從酉¶
至黄昏期六十日將軍行從夕至人定期九十日將軍¶
行　石氏曰流星入尾色青黒故臣有敗身者流星出¶
<pb:KR3g0018_WYG_072-5a>¶
尾色青黒臣有逃者¶
　　　流星犯箕七¶
巫咸曰流星入箕宫人有來者及有獻女者(甘伯曰/期一年)　百¶
二十占流星入箕客有來者　巫咸曰流星出箕宫人¶
有出者(甘伯曰/期一年)　百二十占流星出箕大臣有棄捐者¶
　　流星犯北方七宿二¶
　　　流星犯南斗一¶
感精符曰流星入南斗有使來入國者色赤兵黄土白¶
<pb:KR3g0018_WYG_072-5b>¶
義青憂黒死　海中占曰流星入南斗當有隣國使來¶
不出百八十日　二十八宿山經云有流星入斗散絶¶
榖貴四年之中異姓為主人民勞　石氏曰流星出南¶
斗大臣有出使者以五色占之　郗萌曰流星從南斗¶
走北斗其國有赦令期在正月二月中¶
　　　流星犯牽牛一¶
荆州占曰流星干牽牛大將出期八十日　文耀鈎曰¶
流星入牽牛當有隣國使者來不出百八十日　郗萌¶
<pb:KR3g0018_WYG_072-6a>¶
曰流星入牽牛客有四足蟲為幣來者色青道病色黒¶
道死不至　荆州占曰流星色赤入天皷將受命於主¶
出天皷將出如星所之以占四方　百二十占流星出¶
牽牛還使出也期百八十日逺一年　宋天文志曰晉¶
安帝隆安五年二月甲寅流星色赤衆多西行經牽牛¶
虛危天津閣道貫太㣲紫宮占曰星者庻民類衆多西行¶
民將西流之象經行天子廷主弱臣强諸侯兵不制¶
五年三月孫恩攻髙雅之五月侵呉郡内史袁崧出¶
<pb:KR3g0018_WYG_072-6b>¶
戰為賊所殺六月孫恩至京口髙雅之擊破之恩進軍¶
蒲州於是内外戒嚴營陣屯守栅斷淮口十月司馬元¶
顯大治水軍將以伐桓𤣥元興元年孫恩在臨海人衆¶
餓死散亡恩亦投水死呉郡呉興户口減半又流奔而¶
西者不可計十月桓𤣥遣將擊劉軌破走之二年𤣥簒¶
位遷帝尋陽¶
　　　流星犯須女三¶
石氏曰流星入須女天子有納美女者若出須女女御¶
<pb:KR3g0018_WYG_072-7a>¶
有使者干須女貴女下獄期百八十日　文耀鈎曰流¶
星抵須女女主有逆謀於君有戮死者期不出一年逺¶
二年¶
　　　流星犯虛四¶
文耀鉤曰流星入虛人主大憂臣下相賊㧞邑若國亡¶
期三年　石氏曰流星入虛色青哭泣事色黄白有來¶
受賜者　郗萌曰奔星以乙丑日流入須女虚危之間¶
為民流占曰流星色赤若蒼黒入虛危有㧞邑　乂流¶
<pb:KR3g0018_WYG_072-7b>¶
星數從虛危中出者貴人往求醫藥　石氏曰流星出¶
虛臣有出使者¶
　　　流星犯危五¶
石氏曰流星入危小人乘君子位　甘氏曰流星入危¶
天下不安期一年　巫咸曰流星入危天下不安其國有憂下¶
欲謀上期百八十日逺一年　百二十占曰流星入危蓋屋之¶
事出危發屋之事色赤火發色黒水發色青憂發色黄¶
以好發　石氏曰流星入危中若從危出不出一年大¶
<pb:KR3g0018_WYG_072-8a>¶
水萬民饑賣畜生財物不能自食　郗萌曰流星入危¶
色赤以人為幣之危右以兵為幣之危左色青以圭為¶
幣白以四足蟲為幣黄以貝為幣　石氏曰流星抵危¶
色赤為兵期一年黄土功白䘮期一年黒死有分國¶
又云流星成對抵危中國與北狄交兵¶
　　　流星犯營室六¶
帝覽嬉曰流星入營室其君淫泆宫中有憂若有變事¶
　郗萌曰奔星以冬至前後三日入營室中國有急事¶
<pb:KR3g0018_WYG_072-8b>¶
　石氏曰流星入營室有使者來赤言兵黄土白義青¶
客凶黒客死　黄帝曰流星一曰奔星出營室人主去¶
其國若有内亂兵起宫中王者有憂　郗萌曰流星出¶
營室有使以五色占之　石氏曰流星同上　北官候¶
曰大奔星色赤流抵營室有凶其國貴人有死者上旬¶
見為老年來月上旬死中旬見為中年來月中旬死下¶
旬見為盛壯來月下旬死¶
　　　流星犯東壁七¶
<pb:KR3g0018_WYG_072-9a>¶
石氏曰流星干東壁大國分兵　荆州占曰流星犯東¶
壁能文章者死　石氏曰流星出入東壁主文章者有憂¶
又曰入之有祭廟之事　郗萌曰使星從西壁出入東¶
壁人主用故臣(營室一/名西壁)　石氏曰流星抵東壁有大臣¶
往使四夷¶
　　流星犯西方七宿三¶
　　　流星犯奎一¶
郗萌曰流星入奎有破軍死將　甄曜度曰流星入奎¶
<pb:KR3g0018_WYG_072-9b>¶
有溝瀆之事若有使來之國者使出之他國不出百八¶
十日當以衝日為期　劉壘曰流星流入奎有溝瀆之¶
事於國内出奎有溝瀆之事於國外　宋書天文志曰¶
晉成帝咸康三年六月辛未有流星大如二斗魁色青¶
赤耀地出奎中没婁北占曰為民飢五榖不藏是月大¶
旱　又宋文帝元嘉七年十二月丙戌有流星頭如瓮¶
尾長二十餘丈大如數十斛船色赤有光耀人面從天¶
船西行經奎北大星南過至東壁止其年索虜冦青州¶
<pb:KR3g0018_WYG_072-10a>¶
殺刺史掠居民遣征南大將軍檀道濟討伐經宿乃敗¶
　　　流星犯婁二¶
石氏曰流星入婁有聚衆之事於國内一曰白衣之㑹¶
大人為亂期三年　百二十占曰流星入婁有聚衆之¶
事　流星占云流星抵婁貴賤相謀¶
　　　流星犯胃三¶
聖洽符曰流星入胃有榖粟之税入若出之則有出粟¶
　石氏曰流星入胃保倉之事入於其國内流星出¶
<pb:KR3g0018_WYG_072-10b>¶
胃保倉之事出於其國外¶
　　　流星犯昴四¶
文耀鉤曰流星入昴四夷交兵白衣之㑹若貴人有急下¶
獄期三年若出昴士衆滿野若他國有使至期¶
百八十日逺一年　石氏曰流星入昴貴人有繫囚者¶
　論語䜟曰堯率舜等遊於首山觀於河有五老遊於¶
河渚一老曰河圖將來告帝期二老曰河圖將來告帝謀¶
三老曰河圖將來告帝書四老曰河圖將來告帝圖五¶
<pb:KR3g0018_WYG_072-11a>¶
老曰河圖將來告帝符龍銜玉苞金泥玉檢封盛書五老¶
飛為流星上入昴　甄曜度曰流星出昴胡兵起士衆¶
滿野若邉國有死王期一年逺二年　韓楊曰流星成¶
對抵昴中國與四夷交兵¶
　　　流星犯畢五¶
荆州占曰流星干犯畢邉兵大戰　黄帝曰流星入畢¶
中而復不出其星小小赦其星大大赦　海中占曰流¶
星入畢其君有大憂先起兵者兵破亡若有逐相以其¶
<pb:KR3g0018_WYG_072-11b>¶
入日占期百八十日逺一年　郗萌曰奔星以己巳日¶
流而之參濁其國有流民(濁謂/畢也)　西官候曰流星入畢¶
貴人有囚係者　百二十占曰流星入畢有兵革之謀¶
出畢有畋獵之事　石氏曰流星出畢邉軍大戰貴人¶
多有繫囚者¶
　　　流星犯觜六¶
荆州占曰流星干犯觜其國兵起破亡　石氏曰流星¶
入觜太子使也外宿中來則外也四十丈至一百丈將¶
<pb:KR3g0018_WYG_072-12a>¶
軍使十丈至三十丈小使者皆不出一年　流星入觜¶
中有師旅之事於國内　荆州占曰流星入觜中大臣¶
有倍其主者　𤣥㝠占曰流星入觜中大臣叛主大兵¶
聚卓馬将急行人主有憂期百八十日若一年　百二¶
十占曰流星出觜有師旅之事於國外一曰兵罷也¶
　　　流星犯參七¶
流星占曰使星色赤若蒼黒於參傍行人死於中央縣¶
令死　黄帝占曰流星入參不出其年兵起先起者破¶
<pb:KR3g0018_WYG_072-12b>¶
一曰客軍破(案續漢書天文志曰孝和永元元年正月/辛亥有流星起參長四丈有光色黄白二)¶
(月流星起天棓東北行三丈所滅色青白壬申夜有流/星起太㣲東蕃長三丈三月丙辰流星起天津壬戌有)¶
(流星起天將軍東北行參為邉兵天棓為兵太㣲天廷天津為/水天將軍為兵流星起之皆為兵其年六月遣車騎將)¶
(軍竇憲等出朔方日逐王等八十一部䧏凡三十餘萬/人追單于至西海是嵗七月又雨水溧人民是其應也)¶
　聖洽符曰流星入參中不出其年國有破軍　文耀¶
鉤曰流星入參有兵起客軍破若出參中國之米粟大¶
賤一曰先起兵者亡後起兵者昌期二年　石氏曰流¶
星入參國内均衡石之事色青黒不出其年兵起　郗¶
<pb:KR3g0018_WYG_072-13a>¶
萌曰流星赤之參正星若之伐正星出右以兵為幣之¶
左以人為幣之右以金帛為幣一曰兵一曰幣　文耀¶
鉤曰流星出參象弓矢兵大起　郗萌曰流星色赤從¶
東方來至伐而止此來兵大敗吾軍也　奔星以己巳¶
日流而之參濁之間其國有流民　流星出南門以刺¶
參不出十六年有一國王兼有天下南門東井也　流¶
星出參國粟米賤　石氏曰流星出參有均衡石之事於¶
國外　黄帝曰使星守參右榖貴參左五榖賤¶
<pb:KR3g0018_WYG_072-13b>¶
　　流星犯南方七宿四¶
　　　流星犯東井一¶
荆州占曰流星干犯東井大臣謀其國有兵期百八十¶
日也　石氏曰流星入東井其國君死　甘氏曰流星¶
入東井有水令從來者其分國亡　巫咸曰流星入東¶
井其國若以水亡其分民饑期三年　郗萌曰流星入¶
東井水與城等　百二十占曰流星入東井有水事於¶
國中　黄帝占曰流星出柳入東井人主浮舟　郗萌¶
<pb:KR3g0018_WYG_072-14a>¶
曰流星出入東井所之國大水　百二十占曰流星出¶
東井有水事於國外一曰水有絶者¶
　　　流星犯輿鬼二¶
感精符曰流星犯輿鬼中國與南蠻通四夷來貢一曰¶
有宗廟祠祀事　百二十占曰流星入輿鬼有祠事於¶
國内　五星總占曰流星交抵輿鬼中國與南蠻交兵¶
　郗萌曰奔流星抵輿鬼貴人有戮死　又占曰奔星¶
有光如火散且行輿鬼上大臣得賜期六月¶
<pb:KR3g0018_WYG_072-14b>¶
　　　流星犯柳三¶
荆州占曰流星干犯柳周國當之期九十日　聖洽符¶
曰流星入柳名木有來者若出名木有出者　百二十¶
占曰流星抵柳名山林有國受伐者¶
　　　流星犯七星四¶
郗萌曰流星干七星國有兵不出百八十日　黄帝曰¶
流星入七星客有以急使來者若出之王者有吉事出¶
使期百八十日若一年　宋書天文志曰流星大如斗¶
<pb:KR3g0018_WYG_072-15a>¶
出柳北行尾十餘丈入紫宫没尾後餘光良久乃滅占¶
曰天下凶有兵䘮天子惡之武帝文穆后相繼崩¶
　　　流星犯張五¶
石氏曰流星入張有使來納幣者又云諸侯有謀者若¶
有人君使人於諸侯一曰天下有遷徙之民期三年¶
郗萌曰流星入張諸侯有來賜吾君近臣者出張君賜¶
諸侯臣　石氏曰流星出張諸侯有受賜者¶
　　　流星犯翼六¶
<pb:KR3g0018_WYG_072-15b>¶
荆州占曰流星干犯翼國君大臣有憂逺期百八十日¶
　黄帝曰流星入翼貴人有繫者　石氏曰流星入翼¶
倍海國有來使者以神鳥為貢色黄無故青道病死黒¶
死不至　海中占曰流星入翼其國用兵大臣有憂若¶
抵翼天下尊諸侯期百八十日　玉厯曰一年　石氏¶
曰流星出翼倍海國受賜　流星抵左翼天下尊諸侯¶
　宋書天文曰晉孝武太元六年十月乙卯有奔星東¶
南經翼軫聲如雷星説曰光迹相連曰流絶迹而去曰奔¶
<pb:KR3g0018_WYG_072-16a>¶
(案占楚地有兵軍破民流十二月苻堅荆州刺史梁成襄陽/太守閻震率衆伐竟陵桓石䖍擊大破之生擒震斬首)¶
(七千生獲萬人聲如雷將帥怒之象也七/年九月朱綽擊襄陽㧞將六百餘家而還)¶
　　　流星犯軫七¶
黄帝曰流星入軫兵䘮並起國以車為幣王者能以善¶
令則無咎期三年　石氏曰流星入軫有來使者一曰¶
為貴人多繫者　流星出軫臣有出使者以車為幣¶
郗萌曰流星入長沙天下逃亡無處者¶
　¶
<pb:KR3g0018_WYG_072-16b>¶
　¶
　¶
　¶
　¶
　¶
　¶
　¶
　唐開元占經卷七十二¶
