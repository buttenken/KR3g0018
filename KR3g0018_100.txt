# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.645873
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷一百
<pb:KR3g0018_WYG_100-1a>¶
欽定四庫全書¶
　唐開元占經卷一百¶
　　　　　　　　　　　唐　瞿曇悉達　撰¶
　　醴泉　河出¶
瑞應圖曰醴泉者水之精也王者得地理則出有仙人¶
以爵酌之　運斗樞曰旋星得則醴泉出¶
地鏡曰河徙是謂隂反不出五年有叛臣兵行民流亡¶
　河徙一里至三里是謂失政且有謀臣河徙至五里¶
<pb:KR3g0018_WYG_100-1b>¶
十里女主執政外戚有背叛　河徙十里巳上人君失¶
道政在下臣　流水忽易道君易賢¶
　　水湧溢及竭¶
地鏡曰河盈溢不出三年國有憂　水忽自盈起君凶¶
且大水　運斗樞曰帝壯而奪勢水决壊山注云壯年¶
健時見奪勢故水决壊山言隂姦行君危也　漢書曰¶
武帝建始二年北宫井水溢出王莽之徴也水¶
流庭霍氏遂亂　王隱晉書曰大興元年河水竭¶
<pb:KR3g0018_WYG_100-2a>¶
斷百餘歩兩頭深淺如故中絶不流　後魏書曰前廢¶
帝普大元年司徒府大倉前井並溢占曰民遷流之象¶
　永熈三年十月都遷於鄴地　地鏡曰井水流出地¶
若理絶者臣驕猾兵方起　京房易候曰涌水無處必¶
流殺人七日七年聖人威　晋中興徴書祥説曰咸安¶
九年濤水入石頭殺人俄而海西公廢　大元十三年¶
十二月戊子濤水入石頭毁大船沈殺人己亥江水涌¶
起建康秣陵江淹沒殺人陰旺之應也　崔鴻十六國春秋北燕¶
<pb:KR3g0018_WYG_100-2b>¶
録曰龍城東溝竭涸積年夏四月溝中墳起有聲俄而¶
泉湧出閔尚曰溝中墳起所謂深谷為陵泉涌出所謂¶
百川沸騰陰旺之所致也國及家井自沸溢君將亡覆¶
之期三十日　水忽自竭邑虛不吉　都邑中水無故¶
自絕及易處者邑人徙亡¶
　　河壅¶
地鏡曰河大壅下臣執政或主大水色變不出六年易¶
王女主亡　漢書五行志曰水北方終蔵萬物者也其¶
<pb:KR3g0018_WYG_100-3a>¶
於人道命終而形藏精神放越聖人為宗廟以收魂氣¶
春秋祭祀以終孝道若不敬鬼神政令逆則水失其性¶
百川逆溢壊縣鄉邑溺人民及滛雨傷稼是水不潤下¶
　尚書大傳曰簡宗廟不禱祠廢祭祀逆天時則水不¶
潤下　潜潭巴曰河水逆流怨氣甚　地鏡曰水逆流¶
是謂道逆不出二年兵從女主起　國語曰靈王二十¶
年榖洛二水鬬毁王宫　又曰水忽不流婦人惑政亂¶
令廢不出五年亡國水一年不流有反臣　漢五行志¶
<pb:KR3g0018_WYG_100-3b>¶
曰榖洛鬬劉向以謂近火沴水以傳推之四瀆比諸侯¶
洛其次卿大夫象卿大夫將分爭以危王室也　地鏡¶
曰流水忽停天下飢停水流天下兵　續漢書曰桓帝¶
永興二年彭城泗水増長逆流永壽元年六月雒水溢¶
至津城門流物是時皇后兄冀秉政疾忠直後遂誅滅¶
　　水赤¶
京房易候曰宫水化為血七月七年聖人滅　古今注¶
曰安帝延平六年河東水化為血　異苑曰勃勃虜都¶
<pb:KR3g0018_WYG_100-4a>¶
長安端門外井人常宿汲停水壅中夜砰磕有聲視水¶
如血中有丹魚長三尺而有赤光國尋滅　京房易候¶
曰水自赤光如血其國有流血　地鏡曰水赤如血邑¶
有流血　晋朝雜事曰元康六年彭城泗水赤如血¶
京氏對灾異曰河水赤者獄有寃恨誅殺不當則致¶
河水赤也其救也正獄刑解疑罪　京房易傳曰君湎¶
於酒滛於色賢人潛國家危厥異流水赤　漢五行志¶
曰秦武王三年渭水赤漢書曰廣陵王胥宫中池水變¶
<pb:KR3g0018_WYG_100-4b>¶
魚死王為事誅　後魏書曰太祖豋國中河南有虎七¶
卧於河側三日及去後一年蚍蜉白鹿盡渡河北後一¶
年河水赤如血此衛辰滅亡之應及誅其族類悉投之¶
河其地遂空　地鏡曰井水赤邑虛相攻主亡¶
　　水黄濁　水清　水無魚　水自臰¶
地鏡曰君井若黄濁政令不明　清水忽自濁天下將¶
死　國及家井濁皆君主將亡覆之期三十日¶
易乾鑿度曰孔子曰天之將降喜應河水清三日清變¶
<pb:KR3g0018_WYG_100-5a>¶
白白變赤赤變黑黑變黄各三日河水安天下乃清¶
續漢書曰延熹九年濟隂東郡濟北平原河水清襄揩¶
上言河者諸侯之象清者陽明之徴豈諸侯有窺京都¶
計邪其明年桓帝晏駕徴解瀆亭侯為漢嗣是為孝靈¶
皇帝¶
地鏡曰澤泉水無魚天王無居¶
地鏡曰國及家井臰君將亡覆之期三十日　呉志曰¶
諸葛恪將誅盥潄聞水腥臰侍者授衣衣服亦自夭恪¶
<pb:KR3g0018_WYG_100-5b>¶
怪其故易衣易水其臰如初¶
　　水出髙山　水出朝市　水沸¶
禮記威儀曰君乘土而王其政太平則䝉水出於山¶
京房易候曰水無故髙山上出邑亡起兵　地鏡曰山¶
石崖有水出主有謀不成水忽自出山上兵且作¶
地鏡曰水忽出於朝市兵且作　京房易候曰水無故市¶
中出邑兵大作¶
地鏡曰君井涌沸宗廟失墮　單子曰夏桀德衰岱山¶
<pb:KR3g0018_WYG_100-6a>¶
泉沸　京房易候曰泉水沸此謂賤人將貴　王者不¶
顧骨肉不親九族厥德已泉涌沸　京房對災異曰江¶
河沸者有聲無實此為執政者懐姦不公衆邪並聚則¶
致此災不救必有叛君謀其政也令百官舉公直選有¶
德置於政　井水沸者謂人君好用讒邪所致也　崖¶
頭易林曰井水沸不可安居¶
　　水中火出　水鳴　水出異物　井自出　井中¶
　　氣出　澤枯　火不炎上¶
<pb:KR3g0018_WYG_100-6b>¶
京房對災異曰水中火出何所謂陰氣溢亡陽施也女¶
妃無陽則敵氣溢至水中火出不救有天殃隂害陽其¶
救也正妃妾率後宫施命令誥四方嫁貞女賜鰥寡此¶
災即消¶
地鏡曰澤水忽自鳴百姓哀若作金聲土地分裂國及¶
家井有音聲皆君主將亡覆之期三十日¶
地鏡曰凡水中忽見異物皆為大旱¶
瑞應圖曰井不鑿自成王者清净則出流有仙人至之¶
<pb:KR3g0018_WYG_100-7a>¶
徵¶
地鏡曰井中氣直上叩天而王走民間國大衰損兵起¶
京房曰澤枯歲貧國易臣不出三年各辭¶
尚書大傳曰棄法律逐功臣殺冡子妾為妻則火不炎¶
上(君上行此四者為天南宫之政官/於地為火無故燔熾為害是不上)漢五行志曰讒夫¶
昌邪勝正則火失其性宗廟宫舘災是火不炎上也¶
　　火無煙¶
南燕録曰慕容超大正五年南郊柴燎爓起而煙不出¶
<pb:KR3g0018_WYG_100-7b>¶
靈䑓張光令私於中書侍郎王景暉曰煙者國之種今¶
火旺煙滅國其亡乎¶
　¶
　¶
　¶
　¶
　¶
　唐開元占經卷一百¶
