# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.124160
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷七十五
<pb:KR3g0018_WYG_075-1a>¶
欽定四庫全書¶
　唐開元占經卷七十五¶
　　　　　　　　　　　唐　瞿曇悉逹　撰¶
　流星占五¶
　　流星犯石氏外官一¶
　　　流星犯庫樓一¶
黄帝曰流星入庫樓庫兵發用事車騎出流星出之兵¶
大起隨星所之兵所從往期三年　郗萌曰流星出天¶
<pb:KR3g0018_WYG_075-1b>¶
庫所之邑受兵　使星出入天庫樓天下空虚兵盡出¶
　　　流星犯南門二¶
石氏曰流星入南門西夷兵起關道不通國有憂　荆¶
州占曰流星入南門甚衆大臣有外事¶
　　　流星犯平星三¶
玉歴曰流星入平星執令臣有憂若有罪星若出之臣¶
有黜者期百八十日¶
　　　流星犯騎官四¶
<pb:KR3g0018_WYG_075-2a>¶
甘氏曰流星入騎官有兵起騎士將出有憂若馬多死¶
期一年逺二年　石氏曰流星抵騎官兵起星所止知¶
之¶
　　　流星犯積卒五¶
聖洽符曰流星入積卒兵士大行若將死一曰近臣有¶
誅者期不出二年(案晉陽秋曰大元元年三月丁巳流/星大如斗椀赤色尾長二丈起心星)¶
(南五丈經積卒九月秦王苻堅屠凉州/虜刺史張天錫車騎桓冲屯軍淮泗)¶
　　　流星犯龜星六¶
<pb:KR3g0018_WYG_075-2b>¶
齊伯曰流星入龜星天下有水珠玉貴流星出之天下¶
大旱五榖貴期不出年　郗萌曰流星出龜星色青黒¶
所之國大水赤黄所之國大旱¶
　　　流星犯傅説七¶
甄曜度曰流星抵𫝊説王者有子孫之憂若出之宫中¶
有子孫之喜期不出百八十日¶
　　　流星犯魚星八¶
海中占曰流星抵魚星天下水魚鹽貴星若出之天下¶
<pb:KR3g0018_WYG_075-3a>¶
旱魚行人道¶
　　　流星犯杵星九¶
𤣥㝠曰流星入杵星五榖大貴其嵗杵不用事¶
　　　流星犯鼈星十¶
文曜鉤曰流星入鱉星國有大水色赤出鱉其國大旱¶
　郗萌曰大流星出鱉星色青黒為大水赤黄為大旱¶
視其所之以命邑¶
　　　流星犯九坎十一¶
<pb:KR3g0018_WYG_075-3b>¶
巫咸曰流星入九坎有水旱之變從南入則大旱從北¶
入則大水¶
　　　流星犯敗臼十二¶
帝覽嬉曰流星入敗臼天下有急發米粟之事杵臼用期一年¶
　　　流星犯羽林十三¶
黄帝曰流星入羽林兵大起士卒發用將軍有出者期¶
三年　石氏曰流星色赤入大牢東君起兵入其西太¶
子起兵入其北諸侯起兵出大牢兵隨所之　流星色¶
<pb:KR3g0018_WYG_075-4a>¶
赤入天軍之南天子死入其西太子死入其北諸侯多¶
死　流星色黄白入天軍之西天子立太子入其中天¶
子立侯王不則受賜　流星色白入天軍之南后憂疾¶
入其北諸侯憂疾　春秋緯曰使星出入羽林兵起¶
　　　流星犯北落十四¶
石氏曰流星抵北落天下有兵北夷㓂虜入塞大將出¶
鈇鑕用期百八十日逺一年若二年¶
　　　流星犯土司空十五¶
<pb:KR3g0018_WYG_075-4b>¶
玉歴曰流星抵土司空其國有兵土功起若抵破司空¶
國有䘮期三年¶
　　　流星犯天倉十六¶
石氏曰流星色赤入天倉中兵内起其犯破天倉旱若¶
火起出天倉粟以兵出　流星色黄白入天倉中嵗饑¶
出入天倉嵗大饑出榖　甘氏曰流星入天倉天下饑¶
榖散出若發粟於民有轉榖之事¶
　　　流星犯天囷十七¶
<pb:KR3g0018_WYG_075-5a>¶
聖洽符曰流星入天囷有兵起榖當出有軍糧之急期¶
百八十日若一年¶
　　　流星犯天廪十八¶
齊伯曰流星入天廪其國大饑五榖不成人民饑死米¶
粟當有出廪者期不出二年¶
　　　流星犯天苑十九¶
甄曜度曰流星入天苑有兵起馬出行若多死一曰禽¶
獸多死　石氏曰流星色赤入天苑中牛馬多傷出天¶
<pb:KR3g0018_WYG_075-5b>¶
苑中牛馬多以兵事出者　流星色黄入天苑中牛馬¶
野禽獸蕃息　流星色蒼白黒入天苑中牛馬野禽獸¶
多死出天苑牛馬以全出者　流星入天苑馬之事出¶
天苑名馬出幣入四足獸有幣者　流星入天苑名馬¶
有入者出天苑名馬有出者¶
　　　流星犯參旗二十¶
海中占曰流星入參旗兵大起弓弩用流星出之將軍¶
出兵士行期二年　郗萌曰使星出入天弓匃奴兵起¶
<pb:KR3g0018_WYG_075-6a>¶
　　　流星犯玉井二十一¶
黄帝曰流星入玉井中皆為强國失地出玉井强國得¶
地　郗萌曰有大流星循伐以下入玉井中不出其年¶
水與城等以星小大遲疾占之　𤣥𠖇曰流星入玉井¶
國以水為憂若疾國失地若出之大水溢流有溺死者¶
期不出二年　荆州占曰流星出玉井將出¶
　　　流星犯屛星二十二¶
文曜鉤曰流星入屛星執法臣有戮死者人民多疾若¶
<pb:KR3g0018_WYG_075-6b>¶
有死不出其年¶
　　　流星犯厠星二十三¶
巫咸曰流星入厠星天下大饑人相食一曰若大水䧟¶
厠中有謀兵¶
　　　流星犯天矢二十四¶
石氏曰流星抵天矢入民多疾若多死天下饑　流星¶
色黄吉青白多疾黒多饑¶
　　　流星犯軍市二十五¶
<pb:KR3g0018_WYG_075-7a>¶
玉歴曰流星入軍市兵大起大將出軍饑絶糧市散期¶
二年¶
　　　流星犯野雞二十六¶
甘氏曰流星入軍市抵野雞將離散士卒死亡先起兵¶
者殃期三年¶
　　　流星犯狼星二十七¶
黄帝曰流星抵破狼星秦國有殃先起兵者亡期一年¶
逺二年　石氏曰流星抵狼星其國兵大起大將有千¶
<pb:KR3g0018_WYG_075-7b>¶
里之行將軍有死者¶
　　　流星犯弧星二十八¶
齊伯曰流星入弧星天下兵起諸侯相攻弓弩用車騎¶
出一曰弓矢貴秦負兵期不出百八十日逺一年　司¶
馬彪天文志曰光武建武十一年十二月己亥大流星¶
如缶出柳西南行入弧且滅分為千餘如遺火狀須臾¶
有聲隱隱如雷柳為周弧為秦蜀大流星出柳入弧者¶
是大使從周入蜀時光武使大司馬呉漢發南陽三萬¶
<pb:KR3g0018_WYG_075-8a>¶
人乘船泝江而上擊蜀成帝公孫述乂命將軍成等平¶
武都邑郡十二年二月呉漢乂擊述大司馬謝豐斬首¶
五千餘級十一月丁丑漢䕶軍髙午刺述洞胷其夜死¶
明日漢入屠蜀城誅述大將公孫晃等所殺數萬人滅述¶
妻子宗族萬餘人¶
　　　流星犯老人星二十九¶
荆州占曰使星出入老人星老人有疾憂　海中占曰¶
流星抵老人天下多病老人不安一曰大兵起老者行¶
<pb:KR3g0018_WYG_075-8b>¶
　　　老星犯天稷三十¶
𤣥㝠曰流星入天稷五榖散出榖不熟天下饑人民流¶
亡去其鄉¶
　　流星犯甘氏中官二¶
　　　流星犯天理一¶
荆州占曰流星入天理貴人之牢太僕名臣有繋者也¶
青憂赤以金殺之黄白無故黒凶　流星出魁中赦繋¶
獄者天理也¶
<pb:KR3g0018_WYG_075-9a>¶
　　　流星犯咸池二¶
黄帝曰流星出咸池中星所之者兵起　石氏曰流星¶
入咸池大水　郗萌曰使星舍咸池有䘮¶
　　流星犯甘氏外官三¶
　　　流星犯哭星一¶
黄帝曰出入哭星有哭泣事¶
　　　流星犯水府二¶
郗萌曰有大流星赤黄色出水府所之邑大旱　郗萌¶
<pb:KR3g0018_WYG_075-9b>¶
曰有大流星青色出水府所之邑大水¶
　　流星犯巫咸中外官四¶
　　　流星犯長垣一¶
帝覽嬉曰流星入長垣中匃奴兵起来侵中國人主有¶
憂　荆州占曰使星入長垣匃奴起兵¶
　　　流星犯天淵二¶
郗萌曰大流星色青黒出天淵所之邑大水　大流星¶
色赤黄出天淵所之邑大旱¶
<pb:KR3g0018_WYG_075-10a>¶
　　　流星犯廐三¶
陳卓曰使星出入天廐天下有驚¶
　¶
　¶
　¶
　¶
　¶
　¶
<pb:KR3g0018_WYG_075-10b>¶
　¶
　¶
　¶
　¶
　¶
　¶
　¶
　唐開元占經卷七十五¶
