# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:59.421787
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷三十七
<pb:KR3g0018_WYG_037-1a>¶
欽定四庫全書¶
　唐開元占經卷三十七¶
　　　　　　　　　　　唐　瞿曇悉達　撰¶
　熒惑占八¶
　　熒惑犯石氏外官一¶
　　　熒惑犯庫樓一¶
黄帝占曰熒惑犯天庫兵車出庫所指兵徃也　石氏¶
曰熒惑入天庫有兵火守庫兵起亂十年　郗萌曰熒¶
<pb:KR3g0018_WYG_037-1b>¶
惑入天庫騎官兵起期三年中一曰天下有驚若歲旱¶
　又占曰熒惑赤色角三芒三十日舎天庫國有急五¶
諸侯悉發甲兵　𤣥冥曰熒惑守庫樓兵車大出守之¶
一月兵亂十年乃罷　海中占曰熒惑逆行守天庫兵¶
起未罷若順行乃罷以其逺近東西南北其日占之¶
　　　熒惑犯南門二¶
郗萌曰熒惑天候也主發兵常舎於南門其出色赤白¶
而大東西南北非其常謀國兵起其入則兵入其所行¶
<pb:KR3g0018_WYG_037-2a>¶
而留止兵隨而攻之　又占曰熒惑居處無常入時不¶
得求之南門中　石氏曰熒惑若守南門兵車大起　又¶
占曰熒惑入守南門天下戰其北也　又占曰熒惑犯¶
南門邊夷兵起若道路不通¶
　　　熒惑犯平星三¶
石氏曰熒惑守平星兵起且以亂亡　又占曰熒惑犯¶
平星凶　甘氏曰熒惑守平星執政臣憂若有罪誅者¶
期一年　又占曰熒惑守平星有獄出疑囚¶
<pb:KR3g0018_WYG_037-2b>¶
　　　熒惑犯騎官四¶
石氏曰熒惑入騎官若守之兵大起車騎用將軍出若¶
騎士憂　郗萌曰熒惑守騎官不出二十日赦天下¶
甘氏曰熒惑守騎官有兵馬多發若多死¶
　　　熒惑犯積卒五¶
石氏曰熒惑入積卒若守之兵大起士卒大行若多死¶
期二年　𤣥冥占曰熒惑犯守積卒主失位天下亂兵¶
大起期百二十日　石氏曰熒惑犯守積卒主失位天¶
<pb:KR3g0018_WYG_037-3a>¶
下凶¶
　　　熒惑犯龜星六¶
甘氏曰熒惑守龜星天下大水去之疾則旱萬物不成¶
人民飢　石氏曰熒惑守龜星兵起兵在外再守龜兵¶
罷　又占曰熒惑守龜星有白衣聚以入日占何國¶
海中占曰熒惑犯守龜星天下有水旱之災守陽則旱¶
守陰則水¶
　　　熒惑犯傅說七¶
<pb:KR3g0018_WYG_037-3b>¶
石氏曰熒惑犯守傅說王者簡宗廟廢五祀後宫凶一¶
曰有絶嗣君期不出二年¶
　　　熒惑犯魚星八¶
石氏曰熒惑守魚星在其陽旱在其陰水　巫咸曰熒¶
惑守魚星火暴出天下旱五穀不成人民大飢期不出¶
年　甘氏曰熒惑犯守魚星之陽為大旱魚行人道之¶
陰為大水魚鹽貴¶
　　　熒惑犯杵星九¶
<pb:KR3g0018_WYG_037-4a>¶
玉歴曰熒惑守杵星國有急兵有賦米之事若有軍糧¶
之急　海中占曰熒惑入杵星若守之天下有急發米¶
之事不出其年¶
　　　熒惑犯鼈星十¶
郗萌曰熒惑入鼈星天下大水去則旱　黄帝占曰熒¶
惑守鼈星為有白衣之㑹　巫咸曰熒惑守鼈星國有¶
水旱之災守陽則旱守陰則水　𤣥㝠占曰熒惑入守¶
鼈星王者有易水若大旱魚行人道¶
<pb:KR3g0018_WYG_037-4b>¶
　　　熒惑犯九坎十一¶
石氏曰熒惑守九坎天下旱名水不流五穀不成人民¶
大飢一曰之陽大旱之陰有水　甘氏曰熒惑守九坎¶
其國大旱若大火之變期百八十日　石氏曰熒惑犯¶
守九坎凶¶
　　　熒惑犯敗臼十二¶
石氏曰熒惑守敗臼民不安其室憂失其釡甑若流移¶
去其鄉　又占曰熒惑守敗臼飢䘮¶
<pb:KR3g0018_WYG_037-5a>¶
　　　熒惑犯羽林十三¶
荆州占曰熒惑入羽林之宫二十日天子當之　郗萌¶
曰熒惑經過羽林中天子為軍自守　荆州占曰熒惑¶
舎羽林之宫兵大起　黄帝占曰熒惑守羽林大赦¶
石氏曰熒惑守羽林馬有行期三十日　又占曰熒惑¶
芒角赤色守天軍三十日大國有急諸侯悉發兵甲一¶
曰興兵者亡　又占曰熒惑守羽林兵起期六十日火¶
經羽林臣欲弑主(宋書天文志曰晉孝武太元元年九/月熒惑犯哭泣星入羽林占曰中軍)¶
<pb:KR3g0018_WYG_037-5b>¶
(兵起三年六月熒惑又守羽林占曰禁兵起四年六月/兖州刺史謝安謝𤣥擊氐賊大破之餘燼皆走十四年)¶
(十二月熒惑入羽林十五年翟遼據司兖衆軍屢討熒/弗克鮮卑又跨略幷冀  安帝義熈四年十月戊子)¶
(惑入羽林五年髙祖討鮮卑是後南北軍旅運轉不息/  宋文帝元嘉十三年十二月戊子熒惑入羽林後三)¶
(年廢大將軍彭城王義康及其/黨與犯所收掩皆羽林兵出也)　聖洽符曰熒惑入羽¶
林守之二十日以上臣欲弑主大人當之期九十日(案/荆)¶
(州占曰漢二年熒惑入羽林起角三芒/守之三十日國有負兵秦以之亡也)　海中占曰熒¶
惑入守羽林有兵起若逆行變色成勾己天下大兵關¶
梁不通急不出其年　郗萌曰熒惑入守羽林有叛臣¶
<pb:KR3g0018_WYG_037-6a>¶
中兵也　元命苞曰熒惑守羽林若壘城謀在司馬將¶
軍為亂　荆州占曰熒惑入天軍凶　又占曰熒惑入¶
天軍兵敗不可用國更殘也　郗萌曰熒惑犯守天陣¶
為兵起有破軍死將　甘氏曰熒惑入壘壁陣在司馬¶
内將軍為亂宫中兵起　郗萌曰熒惑入壘城有兵起¶
　　　熒惑犯北落師門十四¶
石氏曰熒惑守北落師門為兵大起舎軍門兵起　𤣥¶
㝠占曰熒惑入守北落師門兵大起將軍出境士卒大¶
<pb:KR3g0018_WYG_037-6b>¶
行　石氏曰熒惑與北落師門相貫抵觸光芒相及有¶
兵大戰破軍殺將伏尸流血不可當也期百八十日若¶
一年¶
　　　熒惑犯土司空十五¶
海中占曰熒惑守土司空其國以土起兵若有土功之¶
事天下旱　郗萌曰熒惑守土司空備大臣¶
　　　熒惑犯天倉十六¶
黄帝占曰熒惑入天倉中主財寶出主憂臣在内天下¶
<pb:KR3g0018_WYG_037-7a>¶
有兵而倉庫之户開主人勝客客事不成期二十日中¶
而發　石氏曰熒惑出入天倉天下穀聚一邦　郗萌¶
曰熒惑近天倉天下大旱天下轉粟期其年中一曰期¶
三年一曰千倉敗天下飢　春秋圗曰熒惑經天倉去¶
而不守其歲惡糴大貴倉大出　石氏曰熒惑守天倉¶
三十日有轉粟之事　黄帝占曰熒惑守天倉天下轉粟千¶
里糴貴　海中占曰熒惑守天倉天下有兵若有出粟　郗¶
萌曰熒惑守天倉已去復反天下大饑人相食不出五年　𤣥¶
<pb:KR3g0018_WYG_037-7b>¶
𠖇占曰熒惑逆行守天倉天下大饑人相食期二年逺三年¶
　　　熒惑犯天囷十七¶
石氏曰熒惑入天囷天下兵起國倉儲積之物皆發出¶
一曰御物多有出者庫藏空虛期二年　郗萌曰熒惑¶
守天囷二十日粟出布於民歲大飢(案宋書天文志曰/晉孝武太元二十)¶
(年六月熒惑入天囷隆安九年王恭舉兵朝廷殺/之及王國寶王緒是後連歲水旱人民大飢也)　玉¶
厯曰熒惑守天囷兵起王者財寶皆出用庫藏中虚耗¶
人主不安其國有憂期百八十日逺一年¶
<pb:KR3g0018_WYG_037-8a>¶
　　　熒惑犯天廪十八¶
黄帝占曰熒惑守天廩有兵起天下粟聚於一國若有¶
運粟之事　甘氏曰熒惑入守天廩天下有兵歲大飢¶
倉粟散出不出其年　石氏曰熒惑犯守天廪天下亂¶
粟散出¶
　　　熒惑犯天苑十九¶
巫咸曰熒惑入天苑天下以馬起兵若守之牛馬禽獸¶
多死　石氏曰熒惑入守天苑牛馬羊禽獸多疾疫若¶
<pb:KR3g0018_WYG_037-8b>¶
守之二十日天下兵起馬多死其國憂¶
　　　熒惑犯參旗二十¶
石氏曰熒惑入參旗邊縣兵起　石氏曰熒惑守天弓¶
天下亂兵大起人民驚恐其國憂若三十日守之必有¶
國亡　陳卓曰熒惑守參旗下謀上　郗萌曰熒惑守¶
參旗兵大起弓弩用士將出行一曰弓矢貴¶
　　　熒惑犯玉井二十一¶
黄帝占曰熒惑入玉井為強國失地其出之強國得地¶
<pb:KR3g0018_WYG_037-9a>¶
　巫咸曰熒惑入玉井國有水憂若以水為敗水物不¶
成期不出年　荆州占曰熒惑守玉井多大水有溺死¶
者　齊伯五星占曰熒惑守玉井天下大水溝瀆溢流¶
殺人民期百八十日¶
　　　熒惑犯屛星二十二¶
郗萌曰熒惑留舍屛星三日民疾疫　石氏曰熒惑守¶
屛星二十日臣謀主若貴臣有誅若戮死期一年　甘¶
氏曰熒惑守天屛二十日國移　又占曰熒惑入守屛¶
<pb:KR3g0018_WYG_037-9b>¶
星諸侯有謀若大臣戮死者¶
　　　熒惑犯天厠二十三¶
黄帝占曰熒惑守天厠國移若易名　石氏曰熒惑守¶
厠中有賊兵　郗萌曰熒惑守天厠糴貴　又占曰熒¶
惑守厠矢矢圊之間有伏謀反貴人驚於圊厠　甄曜¶
度曰熒惑入守厠星天下大飢人相食死者大半期二¶
年　甘氏曰熒惑入守厠星有謀臣在厠中王者警備¶
之¶
<pb:KR3g0018_WYG_037-10a>¶
　　　熒惑犯天矢二十四¶
海中占曰熒惑守矢星天下旱五穀不成人民大飢多¶
疾死期不出年　荆州占曰熒惑守矢星貴人有疾¶
　　　熒惑犯軍市二十五¶
荆州占曰熒惑入守軍市兵大起將軍出若以飢兵起¶
　雄圗三光曰熒惑入軍市若守之軍大飢將離散士¶
卒亡期不出年¶
　　　熒惑犯野鷄二十六¶
<pb:KR3g0018_WYG_037-10b>¶
甘氏曰熒惑入犯守野鷄其國凶必有死將軍營敗兵¶
士散走¶
　　　熒惑犯狼星二十七¶
春秋緯曰熒惑守狼弧諸侯相攻　海中占曰熒惑守¶
狼星四夷兵起來侵中國弓矢大貴王者有憂一曰夷¶
將有死者　郗萌曰熒惑守狼弧小有憂其成鈎己若¶
環繞之大人憂期六月　又占曰熒惑守狼弧狄自反¶
其主　郗萌曰熒惑守狼有小令出大水　荆州占曰¶
<pb:KR3g0018_WYG_037-11a>¶
熒惑守狼天下發兵一曰其國有兵　又占曰熒惑守¶
狼星狗大貴不即多死狼天狗也　石氏曰熒惑入守¶
狼野獸死　甘氏曰熒惑犯守狼星將軍出有千里之¶
行天下皆兵盗賊縱横若有死將期二年¶
　　　熒惑犯弧星二十八¶
巫咸曰熒惑守弧星兵大起將軍出行弓弩大貴國多¶
盗賊民不安期百八十日逺一年　郗萌曰熒惑守弧¶
星人民飢食茹粟榖大貴　又占曰熒惑以五月守弧¶
<pb:KR3g0018_WYG_037-11b>¶
星六十日其邦有兵戰　荆州占曰熒惑守弧星貴人多¶
死若將當伐貴人　又占曰熒惑守弧星大將有千里之¶
行國政驚一曰車騎兵出¶
　　　熒惑犯天稷二十九¶
海中占曰熒惑犯守天稷有旱災五穀不登歲大飢饉¶
一曰五穀散出¶
　　熒惑犯甘氏中官二¶
　　　熒惑犯四輔一¶
<pb:KR3g0018_WYG_037-12a>¶
荆州占曰熒惑犯四輔星君臣失禮輔臣有誅¶
　　　熒惑犯五帝内座二¶
荆州占曰熒惑入紫微宫中犯五帝内座大臣弑主¶
　　　熒惑犯造父三¶
郗萌曰熒惑入造父中車馬貴　又占曰熒惑舎造父¶
水大出　黄帝占曰熒惑守造父材官騎士出馬動兵¶
起¶
　　　熒惑犯杵臼四¶
<pb:KR3g0018_WYG_037-12b>¶
郗萌曰熒惑守杵臼星國有舂米軍旅之事　又占曰¶
熒惑守天杵即大溝瀆多水¶
　　　熒惑犯司命五¶
郗萌曰熒惑守司命多暴死者司命主百鬼與輿鬼同候¶
　　　熒惑犯天雞六¶
郗萌曰熒惑舎天雞三十日旱又曰雞夜鳴天下盡驚¶
　　　熒惑犯市樓七¶
郗萌曰熒惑犯市樓天下易弊　又占曰熒惑乘市樓¶
<pb:KR3g0018_WYG_037-13a>¶
天下有所發期不出三年¶
　　　熒惑犯日星八¶
郗萌曰熒惑犯日星為大戰¶
　　　熒惑犯亢池九¶
郗萌曰熒惑犯亢池海大魚死¶
　　　熒惑犯天田十¶
郗萌曰熒惑守天田五穀不成黍貴　荆州占曰熒惑¶
守天田旱　又占曰熒惑守天田人主犯禮有災¶
<pb:KR3g0018_WYG_037-13b>¶
　　　熒惑犯天門十一¶
荆州占曰熒惑入天門去復還關梁不通　又占曰熒¶
惑舍天門進退前後凶兵大起熒惑守天門國絶祀各¶
以其日占¶
　　　熒惑犯平道十二¶
甘氏曰熒惑入守平道天下兵亂¶
　　　熒惑犯進賢十三¶
宋書天文志曰宋孝武孝建元年十月乙丑熒惑犯進¶
<pb:KR3g0018_WYG_037-14a>¶
賢星時吏部尚書謝莊表解職¶
　　　熒惑犯酒旗十四¶
春秋文曜鈎曰飲食失度熒惑徘徊酒旗　荆州占曰¶
熒惑守酒旗天下大酺有酒肉財物賜若爵宗室¶
　　　熒惑犯諸王十五¶
春秋緯曰熒惑入諸王星主以妃黨縱恣為天下所謀¶
　又占曰熒惑入諸王星下不信上王者微¶
　　　熒惑犯天髙十六¶
<pb:KR3g0018_WYG_037-14b>¶
郗萌曰熒惑入天髙先軍起後有赦　荆州占曰熒惑¶
入天髙有竒令又曰入天髙中十日成鈎己有贖罪之¶
令　荆州占曰熒惑入天髙留二十日小赦三十日大¶
赦　郗萌曰熒惑逆行天髙中必有破軍死將亡國去¶
王　蓬萊占曰熒惑守左髙反者不勝守右髙反者勝¶
　　　熒惑犯礪石十七¶
郗萌曰熒惑入礪石邊卒兵起　黄帝占曰熒惑舎礪¶
石二十日諸侯開庫發兵¶
<pb:KR3g0018_WYG_037-15a>¶
　　　熒惑犯積尸十八¶
甘氏曰熒惑守積尸大人當之¶
　　　熒惑犯五潢十九¶
黄帝占曰熒惑入五潢為天下大亂易政一曰貴人死¶
　郗萌曰熒惑舍五潢有兵車騎行　黄帝占曰熒惑¶
入五潢為運道不通兵起　郗萌曰熒惑舎五潢牛馬¶
多疾死腐爛道傍　巫咸曰熒惑入五潢中大亂大旱¶
大殘以其近占四方殃死而不葬易世立王　陳卓曰¶
<pb:KR3g0018_WYG_037-15b>¶
熒惑守五潢賊起水中一曰有淫雨　黄帝占曰熒惑¶
中犯乗守五潢期二十日兵起¶
　　　熒惑犯咸池二十¶
黄帝占曰熒惑入咸池中天下大旱　甘氏曰熒惑入¶
咸池因行其中不止是謂致兵諸侯兵起天下亂　甘¶
氏曰熒惑入咸池有兵䘮天子且以大敗失忠臣若旱¶
一曰大水道不通貴人死以入日占國　郗萌曰熒惑¶
入咸池為有以迷惑人主者一曰地動山搖¶
<pb:KR3g0018_WYG_037-16a>¶
　　　熒惑犯天街二十一¶
郗萌曰熒惑舎天街中央大赦一曰當天街為諸侯自¶
立為王一曰大水　熒惑留止若逆行天街中為兵革¶
起　熒惑不從天街者為政令不行不出其年有兵¶
文曜鈎曰熒惑守天街政塞姦出上下相疑四方隔絶¶
無通時　郗萌曰熒惑犯天街國絶祀以入日占國¶
石氏曰熒惑犯守天街及徘徊亂行主弱臣強道路隔¶
絶天下不通¶
<pb:KR3g0018_WYG_037-16b>¶
　　熒惑犯甘氏外官三¶
　　　熒惑犯狗星一¶
郗萌曰熒惑舎狗星三十日旱又曰狗羣嘷天下人盡驚¶
　　　熒惑犯狗國二¶
荆州占曰熒惑守狗國外夷為變¶
　　　熒惑犯哭星三¶
晉陽秋曰孝武太元元年九月癸亥熒惑犯哭星二年¶
八月征西大將軍桓豁薨十月尚書令王彪之薨¶
<pb:KR3g0018_WYG_037-17a>¶
　　　熒惑入八魁四¶
荆州占曰熒惑守八魁兵大起¶
　　　熒惑犯鈇鑕五¶
荆州占曰熒惑犯鈇鑕五月以上臣有謀者　石氏曰¶
熒惑入鈇鑕若其星動摇鈇鑕用　郗萌曰熒惑犯乗¶
守鈇鑕為鈇鑕用將有憂¶
　　　熒惑犯天庾六¶
郗萌曰熒惑入天庾中大旱粟貴發用¶
<pb:KR3g0018_WYG_037-17b>¶
　　　熒惑犯芻藁七¶
黄帝占曰熒惑入芻藁中主財寶出亂臣在内¶
　　　熒惑犯九州殊口八¶
荆州占曰熒惑守九州殊口九州兵起¶
　　　熒惑犯天節九¶
荆州占曰熒惑守天節持節臣有姦謀若使臣死¶
　　　熒惑犯九游十¶
石氏曰熒惑守九游日食星墜天下大亂若入九游兵起¶
<pb:KR3g0018_WYG_037-18a>¶
　　　熒惑犯軍井十一¶
荆州占曰熒惑入軍井三日以上其歲大水¶
　　　熒惑犯水府十二¶
荆州占曰熒惑入水府有謀臣一曰逆行水府天下大¶
水　郗萌曰熒惑守水府天下洪水¶
　　　熒惑犯天狗十三¶
荆州占曰熒惑入天狗兵謀北夷大飢來歸鄰國多土¶
功若守之為兵謀¶
<pb:KR3g0018_WYG_037-18b>¶
　　　熒惑犯天廟十四¶
黄帝曰熒惑入天廟若守為廟有事一曰為凶憂　荆¶
州占曰熒惑入天廟有廟殘之事吏不去則死¶
　　熒惑犯巫咸中外官四¶
　　　熒惑犯長垣一¶
郗萌曰熒惑入長垣敵人入中國出長垣則出　玉厯¶
曰熒惑入長垣若守之匈奴入漢國敵人四夷若皆出¶
期一年¶
<pb:KR3g0018_WYG_037-19a>¶
　　　熒惑犯土司空二¶
荆州占曰熒惑守土司空有兵又曰守入土司空有土¶
徭之事¶
　　　熒惑犯鍵閉三¶
郗萌曰熒惑犯乘鍵閉星大臣有謀天子不尊事天者¶
致火災於宗廟王者不冝出宫下殿有匿兵於宗廟中¶
者　宋書云晉穆帝升平三年正月壬辰熒惑犯鍵閉¶
占曰人主憂五年正月穆帝崩¶
<pb:KR3g0018_WYG_037-19b>¶
　　　熒惑犯天柱四¶
荆州占曰熒惑守天柱兵鼓起¶
　　　熒惑犯天淵五¶
荆州占曰熒惑入天淵大旱山焦枯若守之海水出江¶
河决溢若海魚出¶
　　　熒惑犯鈇鑕六¶
黄帝占曰熒惑入鈇鑕為大臣誅　推度覽曰大臣戮¶
亡熒惑環鈇鑕　荆州占曰火犯鈇鑕兵起¶
<pb:KR3g0018_WYG_037-20a>¶
　　　熒惑犯天廐七¶
荆州占曰熒惑入天廐十日以上廐馬有食變　石氏¶
曰熒惑出入天廐天下廐有憂長吏敗若干天廐兵起¶
　黄帝占曰守天廐為廐災之事人主以馬為憂不即¶
馬疾　郗萌曰熒惑守天廐三十日騎馬出¶
　¶
　¶
　¶
<pb:KR3g0018_WYG_037-20b>¶
　¶
　¶
　¶
　¶
　¶
　¶
　¶
　唐開元占經卷三十七¶
