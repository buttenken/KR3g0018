# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:58.851608
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷八
<pb:KR3g0018_WYG_008-1a>¶
欽定四庫全書¶
　唐開元占經卷八¶
　　　　　　　　　　　唐　瞿曇悉達　撰¶
　日占四¶
　　　日暈¶
石氏曰日傍有氣圓而周匝内赤外青名為暈　夏氏¶
曰日暈者運也　如淳曰暈日運也暈者屯也暈者圍¶
也一説暈者軍營衛氣也營衛君也　蔡伯喈曰氣見¶
<pb:KR3g0018_WYG_008-1b>¶
於日傍四周為暈　方言曰日暈為躔躔歴行也　爾¶
雅曰弇日為蔽雲郭璞曰即暈氣五色覆日者也釋名¶
曰暈卷也氣在外卷結也　春秋感精符曰一失陽事¶
則日暈　石氏曰日暈者軍營之象周環匝日無厚薄¶
敵與軍勢齊等若無軍在外天子失御民多反叛　班¶
固天文志曰兩軍相當日暈等力均也　甘氏曰日月¶
皆暈共戰不合若兵罷　洛書曰日出而暈必有取主¶
不乃有師破　石氏曰日以庚子暈有赦令　河圖帝¶
<pb:KR3g0018_WYG_008-2a>¶
覽嬉曰正月日暈兵春起不勝　河圖帝覽嬉曰日以¶
正月若五月中有九暈以上道上有熱死將一曰多死¶
人　荆州占曰日有朝夕之暈是謂失地主人必敗¶
荆州占曰日三暈軍分為三　夏氏曰日暈圖云日暈¶
潤黄濁黒搖為風雨且惡不動搖有憂病不則有暴惡¶
令　太公隂祕曰日暈明分中赤外青外人勝中青外¶
赤中人勝中黄外青黒中人勝外黄中青黒外人勝外¶
白内青外人勝内白外青中人勝中黄外青外人勝中¶
<pb:KR3g0018_WYG_008-2b>¶
青外黄内人勝　太公隂祕曰日暈黄白不鬬兵未解¶
青黒和解分地色黄土功動民不安色黒有水隂國盛¶
色白有喪色青為疾病色赤大旱流血千里　京氏曰¶
日暈有兵在外者主人不勝宜客　太公兵法曰日暈¶
始起前滅後匝而後成者後面勝　太公兵法曰日暈¶
周匝東北偏厚厚為福東軍在東北戰西南戰敗　孝¶
經内記曰日暈而明天下有兵兵罷無兵兵起不戰¶
洛書摘亡辟曰日暈明人主有隂伏之謀　京氏曰日¶
<pb:KR3g0018_WYG_008-3a>¶
暈若井垣若車輪二國皆兵亡　石氏曰日有青暈不¶
出旬有大風糴貴十倍人民多疾病凶　河圖帝覽嬉¶
曰日暈中赤外青羣臣親外赤中青羣臣内其身外其¶
心　石氏曰日有黒暈灾在用事臣　髙宗日傍氣圖¶
曰日暈蒼黒女主有憂　京氏曰日有黄暈一重人主¶
有喜　洛書曰日有青圍之謂之青暈不出二旬大寒¶
糴大貴外長三錢一嵗五見糴五倍六見糴六倍不止¶
不出一年民相食多疾疫在所見之國　禮斗威儀曰¶
<pb:KR3g0018_WYG_008-3b>¶
君乗木而王其政昇平則日黄中而青暈　洛書曰日¶
有黒圍之候不出六十日有大水傷五穀敗人室宅所¶
見之國糴貴十倍三旬止一嵗十見此者四海有役窮¶
民不得守其鄉死不收藏　禮斗威儀曰君乗水而王¶
其政昇平則日黄中而黒暈　孝經内記曰日有白圍¶
之候一本日白暈不出九十日有大暴兵粟大貴三倍¶
嵗多暴風春雪霜民多病亡野犬多狂所見之國尤多¶
其君不安　禮斗威儀曰君乗金而王其政象平則日¶
<pb:KR3g0018_WYG_008-4a>¶
黄中而白暈(宋均曰象者取象/于鏡見儀表端正)　洛書曰日有赤圍之¶
候不出終食必有大雨雷霹靂殺乎為人民者天下不¶
同獨以所見為然必有大暑道無行人圍候者日與辰¶
星俱失度不出旬日圍候數如此者不便貴人一歳數¶
有圍候嵗十餘王者不安大臣坐事不出二年中天子¶
亡細布貴後一年蠶不為縑絮四倍萬民大寒見此之¶
戒　禮斗威儀曰君乗火而王其政煩平則日黄中而¶
赤暈　孝經内記曰日有黄圍之候風雨農田治一嵗¶
<pb:KR3g0018_WYG_008-4b>¶
數見且大安所見之國吉不出三年　孝經内記曰日¶
暈亡日無雨大風起兵若土功各當其星占(凡日月傍/有異氣抱)¶
(珥强帶虹蜺背璚纓紐格履之屬三占/日内有大風二日内有大雨灾解不)　甘氏曰日暈七¶
日無風雨兵大作不可起衆大敗不乃月蝕¶
　　　日方暈連環暈¶
高宗日傍氣圖曰日方暈而上下聚二背將敗民散¶
又曰日暈方如井幹天下不和　荆州占曰日暈連如¶
環為兩軍兵起君爭地　高宗日傍氣圖曰日暈環而¶
<pb:KR3g0018_WYG_008-5a>¶
聚君死(四邊亞/出也)¶
　　　日暈而珥¶
京氏曰日暈而珥宫中多事后宫分爭七日不雨審察¶
中　甘氏曰日暈而珥主有謀軍在外外軍有侮　荆¶
州占曰日暈而珥天下有立侯王　荆州占曰日暈而¶
珥于暈上將軍易　甘氏曰日暈而珥如井幹者國亡¶
以亂有大兵反　又曰日暈而珥合在軍中一珥一國¶
二珥二國三珥三國同攻是國也　甘氏曰日暈而珥¶
<pb:KR3g0018_WYG_008-5b>¶
聚在傍貴人有罷者　太公兵法曰日暈而珥主有謀¶
十日不雨兵起　石氏曰日暈而珥合國有謀反　日¶
暈圖曰日暈右珥者王侯有喜人君有私事在后宫¶
洛書曰兩敵相當日暈兩珥平等俱起而色同軍無相¶
奈何色厚潤者賀喜　又曰日暈兩珥君有喜一曰衆¶
在外有大事　石氏曰春暈有四珥人主更令¶
　　　日暈而負¶
夏氏曰日負負者青赤如半暈狀以着暈上則為負負¶
<pb:KR3g0018_WYG_008-6a>¶
者位也得地為喜　京氏曰日暈重有四負殃大國亂¶
若三日大雨不占　孝經内記圖曰日暈負且戴國有¶
喜戰從戴所擊者勝得地¶
　　　日暈而冠戴珥抱背璚直提虹蜺雲氣¶
孝經内記曰日暈且冠戴又有反照于日上有戴赤青¶
長四五尺左右上下有氣各一丈許不出九十日有立¶
侯王不出百日有大赦糴貴十倍大豆尤甚　石氏曰¶
日暈且冠且戴天下有立侯王若自立者分必益土¶
<pb:KR3g0018_WYG_008-6b>¶
石氏曰日暈且冠王者有拜謁若立諸侯徳令四方天¶
下大赦　孝經内記圖曰日暈有冠兩珥有纓貫珥中¶
下交日下天下有名之臣死不出三十日有赦　太公¶
兵法曰日暈冠三珥天子有喜或為大赦或拜大將軍¶
　高宗曰日暈冠珥紐人主有喜慶且有所立不出年¶
中　京氏曰日暈戴抱珥其色皆赤内青外清明即國¶
家有吉賀喜　洛書曰日暈且戴而暈兩有氣皆如珥¶
形中赤外青是謂琪璧一名霧成色皆黄白潤澤有獻¶
<pb:KR3g0018_WYG_008-7a>¶
璧玉寶瑤器者天子有喜所以然者日天子象也璧玉¶
者隂之榮也黄白潤澤故言天子有喜　夏氏曰日暈¶
而珥外有一抱所圍城者在外外人勝　孝經内記曰¶
日暈暈中有珥一抱所謂圍城者在中中人勝　高宗¶
日傍氣圖曰日暈珥兩抱天子且有慶一抱喜至氣黄¶
白赤皆吉也　荆州占曰日暈而珥背左右如大車輪¶
兵起其國亡城兵滿野而城復歸　京氏曰日暈有四¶
珥各四背璚期六十日羣臣有異謀者有急事閉闗不¶
<pb:KR3g0018_WYG_008-7b>¶
行使天下更命三日雨不占四背白氣干之其端青赤¶
是妃與臣下共弑其君　夏氏曰有軍日暈有一抱抱¶
為順貫暈中在日西西軍大勝東軍大敗中赤外青若¶
在日東東軍大勝西軍大敗南北亦然　石氏曰日暈¶
有抱抱為順在日月之傍王者有喜子孫吉昌政令行¶
　洛書曰凡占兩軍相當必謹審日月之暈氣知其所¶
起止逺近應與不應遲疾大小厚薄長短抱背為多少¶
有無實虚久亟密疎澤枯相應日等無相奈何故曰近¶
<pb:KR3g0018_WYG_008-8a>¶
勝逺疾勝遲大勝小厚勝薄長勝短抱勝背多勝少有¶
勝無實勝虚久勝亟宻勝疎澤勝枯重抱大勝無抱也¶
抱為和親抱多親者益多背為不和分離相去背于中¶
者離于中背于外者離于外也凡分離相去之相親疎¶
赤中外青以和相去青中外赤以惡相去　太公兵法¶
曰日暈抱珥喜氣日暈黄者主人有喜　太公隂秘曰¶
日一暈一抱一背為不和信者更逆不信者順　夏氏¶
曰日暈圖云暈有重抱後有偕戰順抱者勝得地　高¶
<pb:KR3g0018_WYG_008-8b>¶
宗曰日暈兩抱天子有喜天下和平色赤黄白皆吉有¶
和親　高宗日傍氣圖曰日暈四抱天子有喜將相治¶
端皆向主者來和親　甘氏曰日暈抱珥上將軍易¶
京氏曰日暈背氣有暈中此為不和分離相去其色青¶
外中赤忠臣受命主有所之兩軍相當中人軍欲降叛¶
于外也　董仲舒曰日暈而背君臣俱危主失節　太¶
公隂祕曰日暈有背大臣有叛者或曰左右欲有走¶
石氏曰日暈而背兵起其分失城　石氏曰日暈有背¶
<pb:KR3g0018_WYG_008-9a>¶
背為逆有降叛有反城在日東東有叛在日西西有叛¶
南北亦如之　高宗日傍氣圖曰日暈一背臣弑主(按/中)¶
(興書曰隆安元年十二月壬辰日暈有背璚是後帝不/親萬幾㑹稽世子元顯專行威罰義熈六年五月丙子)¶
(日暈有背璚是時盧/循逼京都戰于郊也)　石氏曰有軍日暈有一背背為¶
逆在日西東軍大勝西軍大敗若在日東西軍大戰東¶
軍敗南北亦然　孝經内記圖曰日暈上下有兩背無¶
兵兵起有兵兵入　魏氏曰日暈四背在暈内名曰不¶
和有内亂離于中　夏氏日暈圖曰日暈暈中有兩背¶
<pb:KR3g0018_WYG_008-9b>¶
兩璚又半暈臨日反臣起中不成　孝經内記圖曰日¶
暈外四背璚所謂離于外者外臣有離去者　孝經内¶
記曰日暈中有四背璚其背端盡出暈者反役内起¶
京氏曰日暈而背四如大車者四提設其國衆在外有¶
反臣　高宗日傍氣圖曰日暈一背麗陣貫之大臣欲¶
犯其主　孝經内記圖曰日暈有璚裂地立王　石氏¶
曰日暈中有璚氣璚為不順與背同人臣不忠而外其¶
心君臣乖離其國兵起若有逃臣　京氏曰日暈直氣¶
<pb:KR3g0018_WYG_008-10a>¶
貫暈中白其色將失順其氣攻破軍　髙宗曰日暈清¶
明一傍直有立侯王其色青外赤内潤澤者上所立也¶
　石氏曰日暈有直氣在兩傍其國有自立者若立諸¶
侯一曰王者封賞左右　魏氏圖曰日暈有二直欲自¶
立者明者立若黒不明者死　魏氏圖曰日暈有一直¶
一背欲自立二直二背欲自立有三直三背欲自立有¶
四直四背皆欲自立也赤中青外不成　夏氏曰日暈¶
有直珥為破軍貫日中為殺將　髙宗日傍氣圖曰日¶
<pb:KR3g0018_WYG_008-10b>¶
暈兩直一背有反臣　石氏曰日暈四提必有大將出¶
亡者　京氏曰日暈而且冠三重日下有虹行正長數¶
丈不出其年有反者貴人絶後有兵饑(按司馬彪續漢/書曰光武建武)¶
(七年四月丙寅日而日有暈虹貫暈/在畢八度畢邊兵秋隗囂反侵安定)　荆州占曰日暈¶
而珥赤虹貫直其國分者受其害　石氏曰日暈有抱¶
背珥直而有虹貫之者順虹擊之大勝得地　𤣥㝠曰¶
日月暈背彗孛虹蜺在箕兵起後宫　𤣥㝠曰日月暈¶
虹蜺彗孛在尾兵起於宫將交走期百八十日　石氏¶
<pb:KR3g0018_WYG_008-11a>¶
曰日月無精光青赤暈蜺背璚在心度中是謂大盪兵¶
喪並起王者以赦降外　京氏曰凡日出虹暈主分地¶
日入虹暈諸侯分地黒者以兵分地白者以喪分地也¶
　荆州占曰日暈而白虹奸而屬域之東東斥地域之¶
南南斥地域之西西斥地域之北北斥地四方皆紆而¶
四方斥地是謂人主驕溢期不出五年　夏氏曰日暈¶
二白虹貫暈有客戰勝　孝經内記曰日暈有虹貫暈¶
中順虹擊者勝殺將　甘氏曰日暈而珥有雲穿之者¶
<pb:KR3g0018_WYG_008-11b>¶
天下名士死　髙宗日傍氣圖曰日暈兩珥而下有黄¶
雲人主有喜期百二十日逺年中　甘氏曰日暈而兩¶
珥在外有聚雲在中與外不出三日城圍出戰　春秋¶
感精符曰日一暈兩珥有立雲貫日出國多妖孽　洛¶
書摘亡辟曰日暈而兩珥立雲貫之國有大疾　春秋¶
緯曰日暈有兩珥黄雲貫之不出三月貴人有死者¶
黄帝兵法曰日月暈仰視之須臾忽有雲氣從傍入者¶
急隨雲以攻之大勝　太公隂祕曰日暈有五色雲如¶
<pb:KR3g0018_WYG_008-12a>¶
杵貫日從外入外人歸勝從内出内人勝欲知姓字白¶
者商赤者徵青者角黒者羽黄者宫　太公隂祕曰日暈¶
有衆雲在左右色黄白吉青白兵行黒白内亂青赤和¶
解青黒流血俱明者未解兵不歸明者勝　甘氏曰日¶
暈有聚雲不去者兵起　甘氏曰日暈有聚雲外入不¶
出三日國城圍　夏氏曰日暈有雲氣從暈外入者兵¶
得入雲氣從中出者兵從中出　孝經内記曰日暈有¶
青雲三從外貫暈戰客勝　夏氏曰貫日以日宿占之¶
<pb:KR3g0018_WYG_008-12b>¶
　夏氏曰日暈有青氣從中四出有圍城城中勝有直¶
交三有欲自立不成　夏氏日暈圖曰日暈有青雲從¶
外四貫暈有圍城外勝中　高宗日傍氣圖曰日暈下¶
有青雲如死虹屬暈大將死亡　五音候曰日暈合氣¶
如人在暈中偕日者臣叛不脱日暈不合叛者得脱¶
孝經内記圖曰日有白氣從外向内刺外人勝圍城城¶
拔　孝經内記圖曰日暈有白氣從内向外刺中人勝¶
圍城城不拔　石氏曰日暈有白雲如車葢臨上城降¶
<pb:KR3g0018_WYG_008-13a>¶
得地　高宗曰日暈有赤氣如㦸臨之其國兵起　髙¶
宗日傍氣圖曰日暈傍有赤氣如節如旗狀在外名曰¶
蚩尤之旗兵從内起　孝經内記圖曰日暈赤氣貫中¶
屬日臣賊主赤甚者為用兵不甚者為用藥隂者不發¶
人莫知之　髙宗日傍氣圖曰日暈有黄氣承之得地¶
不出年中　夏氏日暈圖曰日暈有虹貫暈不中日戰¶
從貫所擊之勝得小將　夏氏日暈圖曰日暈有白虹¶
貫從虹所擊戰勝破軍殺將　魏氏圖曰日暈有白虹¶
<pb:KR3g0018_WYG_008-13b>¶
七貫暈以圍城主人勝城不拔　孝經内記曰日暈有¶
氣如牛入居暈不出三日冦入城　京氏曰日暈不合¶
有雲如牛在暈外來入暈中臣不服　京氏曰日暈有¶
氣如毛羽臨日不去國有大兵憂　髙宗曰日暈有四¶
鋭氣如峯四出國君亡　髙宗曰日暈有錦文氣潤色¶
從外入者有文書喜至從中出者王使出喜事也枯乾¶
不明者舉事憂　王朔曰日暈有錦文之氣在暈中君¶
欲遣使文書大行日暈有錦文之氣在暈外外文書來¶
<pb:KR3g0018_WYG_008-14a>¶
　五音候曰日暈氣如人在暈中向日中人受令在暈¶
外向日外人受令一曰使臣還得其正色有喜不得王¶
氣有憂　五音候曰日暈氣如卧人在暈上其下破敗¶
　五音候曰卧人氣在暈中君有憂臣暴死　又曰日¶
暈卧人氣在暈外臣有憂憂主死¶
　　　日重暈¶
魏氏曰日重暈中赤外青有臣謀邪不成　夏氏曰日¶
重暈攻城圍邑不拔重暈天下有立侯王不乃拔城¶
<pb:KR3g0018_WYG_008-14b>¶
京氏曰日重暈有徳之君得天下　石氏曰日暈再重¶
其分戰有功　河圖帝覽嬉曰日暈二重其外青中濁¶
不散　孝經内記曰日有青暈二重者其灾在春内女¶
親用事甲乙暈者所見之國彫殺草木五穀不出六十¶
日中有兵起所見之處者用事弱亂故日暈青三年乃¶
止　石氏曰日有青暈再重主后親戚在内為亂王者¶
有憂(案洪範五行傳曰周幽之敗也日暈再重中暈赤/外暈青一黒盡上下通在日中是嵗有幽王之敗)¶
　孝經内記曰日有黒暈二重其灾在冬月¶
<pb:KR3g0018_WYG_008-15a>¶
　¶
　¶
　¶
　¶
　¶
　¶
　¶
　¶
<pb:KR3g0018_WYG_008-15b>¶
　¶
　¶
　¶
　¶
　¶
　¶
　¶
　唐開元占經卷八¶
