# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.232384
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷八十一
<pb:KR3g0018_WYG_081-1a>¶
欽定四庫全書¶
　唐開元占經卷八十一¶
　　　　　　　　　　　唐　瞿曇悉達　撰¶
　客星占五¶
　　犯南方七宿¶
　　　客星犯東井一¶
郄萌曰客星犯東井國有土功事小兒妖言　客星犯¶
乗守東井此日國亂兵起　荆州曰客星干犯東井其¶
<pb:KR3g0018_WYG_081-1b>¶
國用兵大臣誅期八十日　黃帝曰客星入東井五穀¶
不收糴大貴　客星出北斗入東井有邑將治陂堤及¶
水事　孝經章句曰客星入天渠道塗不通以水為敗¶
　司馬彪天文志曰孝安永初元年八月戊申客星在¶
東井弧星西南是時羌反斷隴道遣帥將左右羽林北¶
軍五校及諸郡兵征之是嵗郡國四十一郡三百一十¶
五所雨水四瀆溢傷秋稼壊城郭殺人之甚也　石氏¶
曰有星入東井有客以水令來者　郄萌曰客星出柳¶
<pb:KR3g0018_WYG_081-2a>¶
入井主浮船　又曰入東井君失政臣為亂大人當之¶
一曰宫中有大憂　荆州曰客星入東井貴人死若有¶
竒令多失火火神從天下妖祥自地出　西官候曰客¶
星入東井貴人有疾者　百二十占他星入東井有水¶
事於國内　黃帝曰客星出東井宫中火起大人為亂¶
兵大起將軍有憂若白衣有自立者其國必破期三年¶
　百二十占曰他星出東井有水事於邦外　郄萌曰¶
客星出東井水潦且至　荆州曰客星經絶東井名水¶
<pb:KR3g0018_WYG_081-2b>¶
有絶者　黃帝曰客星入東井中留十日而成勾已有¶
贖罪之令期十月　客星守東井水　石氏曰客星守¶
東井有旱蟲人多疾一曰貴人死以其國占之　甘氏¶
曰客星守東井有白衣自立者其國破不出年中　巫¶
咸曰客星留守東井四十日已上貴人女有懐子而化¶
為水者　郄萌曰客星守東井多失火者一曰大臣為¶
亂一曰三十日已上貴人女有懐子而死者一曰百川¶
皆溢又曰天子以酒為憂貴人有族者男子不得耕女¶
<pb:KR3g0018_WYG_081-3a>¶
子不得織　荆州曰客星守東井貴人有疾者　玉歴¶
曰客星守東井左右秦以饑相有罪咎齊以聞梁有火¶
災　西官候曰客星守東井色赤宫中憂留二十日貴¶
人女有死不得子者色黑為大水舟船事有水令　巫¶
咸曰客星出東井而守之宫中火起大人為亂王者以¶
舟船為急河海溢土功並起人無食白衣有自立者其¶
國破期三年　焦延壽曰客星入越大臣多斬者¶
　　　客星犯輿鬼二¶
<pb:KR3g0018_WYG_081-3b>¶
甘氏曰客星犯輿鬼國有非次自立者必敗亡　石氏¶
曰有星入輿鬼有詛盟鬼神祠祀之事於國内(南官侯/曰於國)¶
(外/)　夏氏曰客星入天尸帝王亡天下多病　郄萌曰¶
客星入天尸民多死一曰有大喪　客星入輿鬼人相¶
食　他星入輿鬼鈇鑕用大臣誅　客星入天尸金玉¶
府中三日一環之有赦　陳卓曰有星入輿鬼有軍若¶
大人憂　百二十占曰他星入輿鬼有祀事於國内出¶
鬼有祀事於國外　巫咸曰客星出輿鬼其國有喪出¶
<pb:KR3g0018_WYG_081-4a>¶
南為人君出北為女主左為太子右為庶子若守四星¶
隨其所犯發之期不出三年　荆州曰客星入輿鬼留¶
三十日以上天下金玉用易錢　黃帝曰客星守輿鬼¶
人君有大憂一曰貴人有大憂　孝經章句曰客星守¶
輿鬼在其中央主喪亡棺木貴倍其價　石氏曰客星¶
守輿鬼秦有姦臣欲危其主　甘氏曰客星守輿鬼五¶
十日不去國有大喪兵大起將軍戰於野多有死者期¶
不出一年　巫咸曰客星守輿鬼南男子多死守北女¶
<pb:KR3g0018_WYG_081-4b>¶
子多死守西長老貴人多死守東北一星棺木貴鐵器¶
魚鹽大貴皆三倍　郄萌曰客星守輿鬼馬貴一曰牛¶
貴又曰多土功事皆變易更政男子不得耕女子不得¶
織　荆州曰客星守輿鬼東北星棺木貴守東南星五¶
穀貴守西南星金錢貴守西北星鐵器魚鹽百倍　玉¶
歴曰客星守輿鬼秦有疾　南官候曰客星守輿鬼入¶
鈇鑕有兵罷　客星守輿鬼陣兵不戰　黃帝曰客星¶
出若守輿鬼西若從西入輿鬼老人死出若守東若從¶
<pb:KR3g0018_WYG_081-5a>¶
東入丁少年死　黃帝曰客星出若守輿鬼南若從南¶
入輿鬼男子死出若守北若從北入女子死　荆州曰¶
客星干犯守輿鬼天下有大喪陽為君隂為后左為太¶
子右為貴臣又隨所守主(闕/)　　王者發之不出七十¶
日¶
　　　客星犯柳三¶
荆州曰客星干犯柳周國當之期九十日　黃帝曰客¶
星入柳道路不通　郄萌曰客星入柳兵從澤起又曰¶
<pb:KR3g0018_WYG_081-5b>¶
大師有喪色黃有喜　荆州曰客星入柳兵大起人大¶
恐布帛綿絮貴　南官候曰客星入柳有兵發行色赤¶
怒左右地大動　百二十占曰他星入柳名木有來入¶
者　孝經章句曰蒼星出柳諸侯有死者　郄萌曰赤¶
星出柳執法者遇賊　蒼星出柳殺邊諸侯　荆州曰¶
客星出柳兵大起諸侯有死者其國當之一曰有大水¶
人主遊船天下大饑人民流亡不出年逺二年　百二¶
十占曰他星出柳名木有出者　郄萌曰客星出入柳¶
<pb:KR3g0018_WYG_081-6a>¶
人多移徙又曰出入天相天子變更其令　柳中有竒¶
星臣蔽主明有北軍之恥　客星舍柳天下有大兵期¶
二月若五月　荆州曰客星經柳山林有不伐者　黃¶
帝曰客星守柳庫兵大發天下人為王者治道　孝經¶
章句曰客星守柳庫兵發諸侯有死者　郄萌曰客星¶
守柳南宫有變一曰牛貴又曰羌夷起變天下弓弩聚¶
　荆州曰客星守柳天下絲麻羊貴　百二十占曰客¶
星守柳大人棄其糧　郄萌曰客星舍柳先得地後失¶
<pb:KR3g0018_WYG_081-6b>¶
之又曰犯守柳王者賜邊客¶
　　　客星犯七星四¶
荆州曰客星干犯七星其國有大兵不出百八十日¶
石氏曰有星入七星有客以急事來使者出七星君使¶
人以急事出者星色青言憂色赤言兵黃言土白言義¶
黑皆使者凶　郄萌曰客星入七星有立太子者若有¶
竒令又曰色青為疾白為喪　玉歴曰客星守七星布¶
帛麻枲貴津梁絶　南官候曰客星守天都山水㑹河¶
<pb:KR3g0018_WYG_081-7a>¶
水決水且至人流亡去其鄉　百二十占曰他星守柳¶
天下變更　郄萌曰客星出入天都人多流亡一曰止¶
水溢又曰黑星結若就七星大人憂　司馬彪天文志¶
曰客星居七星為死喪　郄萌曰客星舍七星留不去¶
左右宫中以火為憂(一本云國家喜天/雨五穀在宫中也)　郄萌曰客¶
星舍天都五穀不成　黃帝曰客星守七星三十日天¶
下變更水大出道路不通　石氏曰客星守七星周有¶
大賢　郄萌曰客星守七星三十日天子憂廷中有賊¶
<pb:KR3g0018_WYG_081-7b>¶
必易政一曰有德令又曰其國顯一曰必有客事有土¶
功菽麻不收若小豆貴一曰馬貴一曰鹽貴　客星守¶
七星天子必易政一曰兵大起又曰道路多水潦又曰¶
溝渠道路不通一曰水大出　荆州曰客星守七星三¶
十日河水決人去其鄉　石氏曰客星出七星而守之¶
(甘氏曰守/三十日)族欲自立王者不親其子　客星若不時去¶
人主有憂大臣有誅期不出年¶
　　　客星犯張五¶
<pb:KR3g0018_WYG_081-8a>¶
孝經章句曰黃星出張中君且獵黑星就之君死　石¶
氏曰有星入張有賜客之事出張軍使賜諸侯　又曰¶
入張國治宗廟期二十日國有憂男子有急　巫咸曰¶
客星入張人遷徙天下變更令糴貴　郄萌曰客星入¶
張諸侯有來賜吾君近臣者出張賜諸臣　荆州曰客¶
星入張政急人民苦死邊　春秋圖曰客星出張白衣¶
同姓有自立者天下更令有徙人若使人於諸侯　郄¶
萌曰客星出入張兵起期百八十日一曰天子改政令¶
<pb:KR3g0018_WYG_081-8b>¶
　客星舍張留不去前將軍謀有隂兵起　黃帝曰客¶
星守張天下人逺去一曰人有千里之行　孝經章句¶
曰客星守張在其中糴石三百遊在其旁石百有急令¶
　石氏曰客星守張楚周有隠士　海中占客星守張¶
不去滿三十日有亡國死亡臣殺其主小人謀貴禍及¶
嗣子期三年　郄萌曰客星守張小人有欺君者禍及¶
嗣子　又曰先起兵者利後起兵者不利一曰食中有¶
毒隣國有來獻食物者天子酒大出天子以為憂敗一¶
<pb:KR3g0018_WYG_081-9a>¶
曰客有憂又曰弓大貴一曰糴大貴一曰粟貴一曰人¶
憂食國大饑　玉厯曰客星守張邑多變在外　南官¶
候曰客星守張五穀貴有賜之事　甘氏曰客星出張¶
若守之白衣同姓自立者　郄萌曰客星入若守張有¶
亡國死王又曰相憂一曰相大疾　陳卓曰客星犯守¶
張天子以酒為憂¶
　　　客星犯翼六¶
荆州占曰客星干犯翼國有用兵大臣有憂逺百八十¶
<pb:KR3g0018_WYG_081-9b>¶
日　孝經章句曰蒼星出翼五穀風彫　石氏曰有星¶
出翼使人於負海之國有星入翼負海客有來使者皆¶
以鳥為幣色黃白無故青道病黑死不至　巫咸曰客¶
星出翼將軍謀反兵大起必有戰邊有大急同姓諸侯¶
有自立者若大水五穀傷人民饑去其鄉期三年　百¶
二十占曰他星出翼倍海國有受賜者　郄萌曰客星¶
出入翼多風雨河決水且至道路不通一曰五穀不成¶
人多流亡　孝經章句曰客星守翼人多流亡水且至¶
<pb:KR3g0018_WYG_081-10a>¶
道塗不通兵大起　石氏曰客星守翼君弱臣强四夷¶
王　郄萌曰客星守翼將軍謀反兵大起一曰國更其¶
服又曰有大令若邊有大急一曰有一國之戰一曰名¶
山有崩者一曰五穀雨傷一曰嵗大風大水一曰有大¶
令　荆州曰客星守翼嵗大饑　南官候曰客星守翼¶
有自立者同姓王侯必有權臣　客星明大守翼大水¶
江河決溢道路不通魚龍遊於陸道　客星守翼羽毛¶
旗幟貴¶
<pb:KR3g0018_WYG_081-10b>¶
　　　客星犯軫七¶
海中占客星干犯軫近期百八十日逺期一年　黃帝¶
曰赤星入軫輕車入出軫輕車出　石氏曰有星入軫¶
諸侯有來使者以車為幣出軫君使人之諸侯皆車為¶
幣　郄萌曰客星入軫有土功若五穀大貴　百二十¶
占曰他星入軫有使者以車為幣貴人多繫者一曰無¶
處車繫馬或曰野無車馬　文耀鈎曰客星出軫若有¶
白衣自立者大國多害若有喪兵革起天下有逃主近¶
<pb:KR3g0018_WYG_081-11a>¶
期不出一年逺三年　荆州曰赤星出軫軍出　百二¶
十占曰他星出軫有使者以車馬為幣以冬三月視軫¶
中　黃帝曰赤星守軫車馬有急行　客星守軫車馬¶
貴　石氏曰客星守軫川谷不通而車貴　一曰守軫¶
轄若長沙車官使有憂　甘氏曰客星守軫國有自立¶
者大國多害　郄萌曰有星守軫為車事　客星守軫¶
兵大起邊境尤甚一曰名山有崩者一曰若白黃有外¶
憂蒼為臣一曰赤黃外憂黑蒼讒臣一曰有土功之事¶
<pb:KR3g0018_WYG_081-11b>¶
一曰五穀大貴　石氏曰客星犯守軫天下有山崩若¶
水溢出之地中　郄萌曰客星入長沙天下無處士一¶
曰天下有逃王一曰兵盡散出之¶
　¶
　¶
　¶
　¶
　唐開元占經卷八十一¶
