# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:59.739544
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷五十七
<pb:KR3g0018_WYG_057-1a>¶
欽定四庫全書¶
　唐開元占經卷五十七¶
　　　　　　　　　　　唐　瞿曇悉達　撰¶
　辰星占五¶
　　辰星犯南方七宿¶
　　　辰星犯東井一¶
文曜鈎曰辰星入東井蠻夷君憂有死者若邊兵起期¶
不出年　郗萌曰辰星入東井軍在外星進兵退星退¶
<pb:KR3g0018_WYG_057-1b>¶
兵進　河圗曰辰星出入東井有暴兵馬當貴　荆州¶
占曰辰星出入東井有亂臣　黄帝曰辰星守東井為¶
水(天文志曰光武建武三十年閏月甲午水在東井二/十度生白氣東南指熖長五尺為彗東北行至紫宫)¶
(西藩上五月甲子不見凡見三十一日水常以夏至後/效東井閏月在四月尚未當見而見是躁而進也東井)¶
(為水衡水出之為大水是嵗五月及明年/郡國大水壊城郭傷禾稼殺人民也)　感精符曰辰¶
星守東井去之七寸七日已上至十五日王者誅大臣¶
期不出百八十日　石氏曰守東井其年早旱晚水一¶
曰天下大水又曰法臣相戮一曰入其中王者易更政¶
<pb:KR3g0018_WYG_057-2a>¶
甘氏曰守東井若角動色赤黑以水起兵　色黄潤澤¶
天子有善令若色變大人憂天下有名水絶所謂絶者¶
逆行而入之　郗萌曰辰星乆守東井為金錢易萬物¶
五穀不成一曰守東井胡兵起五穀霜死其國尤甚歳¶
大惡　辰星入犯乗守東井三日以上蠻夷君當之死¶
期三月若一年二年三年　石氏曰犯東井守錢大臣¶
誅鈇鉞用有兵起　荆州占曰守東井道上多死人¶
陳卓曰守東井百川皆溢¶
<pb:KR3g0018_WYG_057-2b>¶
　　　辰星犯輿鬼二¶
河圗曰辰星犯輿鬼為國有憂大臣誅　石氏曰有兵¶
一曰犯天質兵起　郗萌曰犯輿鬼亂臣在内　黄帝¶
曰犯輿鬼質執法者誅　南官候曰犯天尸貴臣有罪¶
犯四星天子發之　郗萌曰入犯輿鬼執法者有戮死¶
若兵起將軍有憂人多死　甄曜度曰入輿鬼犯積尸¶
大臣有誅斧鑕用貴人有犯罪者若戮死　郗萌曰辰¶
星入輿鬼為大人卒事以命終　荆州占曰亂臣在内¶
<pb:KR3g0018_WYG_057-3a>¶
有屠滅　天文志曰為死喪一曰大臣有死　陳卓曰¶
蠻夷之君有誅　春秋圗曰辰之鬼天下有疫病　郗¶
萌曰守輿鬼月食若五穀不成　春秋圗曰民多病歳¶
大惡人飢亡一曰君有戮死者　春秋緯曰守犯輿鬼¶
金錢發用民多痛耳目　石氏曰守輿鬼有兵死者一¶
曰王者崩一曰大人有祭祀之事　海中占曰守輿鬼¶
出其南水出其北旱　郗萌曰守輿鬼三月后夫人疾¶
二十日太子夫人疾十日諸國王夫人病　守輿鬼西¶
<pb:KR3g0018_WYG_057-3b>¶
南為秦漢有反臣兵事以赦令解之　守輿鬼質星鈇¶
鉞用　守輿鬼有喪右為主人左為客一云五月大水¶
蝗蟲　海中占曰守入鬼大人憂　郗萌曰入若守輿¶
鬼為主憂財寶出若大臣有謀乗質者君貴人憂金玊¶
用民疾南入為男北入為女西入為老東入為壯棺木¶
貴　荆州占曰干犯守輿鬼隨所守王者發之不出七¶
十日天下有喪陽為人君隂為皇后左為太子右為貴¶
臣(天文志曰孝順漢安二年七月甲申辰星犯輿/鬼明年八月順帝崩孝沖即位明年正月崩)¶
<pb:KR3g0018_WYG_057-4a>¶
　　　辰星犯栁三¶
石氏曰辰星犯栁有木功事若名木見伐者　海中占¶
曰入天庫以水起　荆州占曰入注下刑上子訟父民¶
多仇粟貴大旱馬貴　春秋圗曰辰星之栁天下米貴¶
馬貴先潦後旱　黄帝占曰歲不收　甘氏曰王者賜客¶
若國有貴客　郗萌曰為反臣中外兵以德令解之一¶
曰舟船相望在於北方若處其陽大旱又死喪處其隂¶
大水為灾傷　𤣥冥占曰貴臣得地後有德令不出九¶
<pb:KR3g0018_WYG_057-4b>¶
十日　郗萌曰辰星守栁注藥在酒食中忌不可食之¶
　　　辰星犯七星四¶
郗萌曰辰星犯七星臣為亂　甘氏曰入七星有君置¶
太子者　春秋圗曰辰星之七星天下勞多流亡　郗¶
萌曰留七星為天下大憂(憂中/兵也)　石氏曰守七星民多¶
疾一曰民流千里又曰兵内起若守二十日以上有水¶
　甘氏曰守七星若角動天下有兵三年乃解又曰萬¶
物不成　海中占曰大臣凶貴人有罪若法官有憂¶
<pb:KR3g0018_WYG_057-5a>¶
郗萌曰為反臣中外兵以德令解之一曰大水為灾(此/荆)¶
(州占/也)　巫咸曰犯七星三日以上賊臣在側若有叛臣¶
皆九十日應之以善令則無咎¶
　　　辰星犯張五¶
春秋圗曰辰星之張有賢人在下當為卿相　石氏曰¶
守張天下大水兵起若守而角動有臣傷其君色赤有¶
兵出其君傷諸侯之臣起於宫中從庖厨奉牢之間是¶
也其色黑食中有藥不可食大人有憂　甘氏曰守張¶
<pb:KR3g0018_WYG_057-5b>¶
貴臣專國天下不寧　巫咸曰萬物五穀不成　郗萌¶
曰為反臣中外兵以德令解之(謂赦/令也)　又曰夏麥不收¶
大飢一曰民多喪病又多鬬訟　南官候曰天下大飢¶
　百二十占曰且有更令　郗萌曰入張若守之水入¶
火為逆理犯上天下不安下謀上多鬬訟若多疾¶
　　　辰星犯翼六¶
玉厯曰辰星入翼中兵大起　春秋圗曰辰星之翼有¶
賢在民間當用　石氏曰守翼水入火逆理貴臣有憂¶
<pb:KR3g0018_WYG_057-6a>¶
若大臣有戮又曰水旱之灾星入其度當位者退之以¶
消天怒王者以赦除咎又曰守翼為萬物不成一曰為¶
人民流亡又曰鹽鐵大貴四倍牛馬行　甘氏曰守翼¶
大水兵起色白京師起色黄事成色青黑死事　巫咸¶
曰為旱　海中占曰有兵灾若大水在北方五穀不成¶
　郗萌曰多火灾一曰火在北方又曰為反臣中外兵¶
以德解之　荆州占曰近臣為有亡國飢歳民流千里¶
若地龍見　陳卓曰王者有疾期不出年中　二十八¶
<pb:KR3g0018_WYG_057-6b>¶
宿山經注曰辰星一年不出出于翼軫主死　𤣥冥占¶
曰守翼若有誅者　玊厯曰有急事若有大風　陳卓¶
曰犯守翼天下大荒　班固天文志曰辰星與翼見西¶
方大臣誅¶
　　　辰星犯軫七¶
石氏曰辰星入軫中為大兵起　巫咸曰伺其出日而¶
數之期二十日為兵發伺始入處之率一日期十日軍¶
罷　黄帝占曰守軫天下大疾貴者多死一曰國有喪¶
<pb:KR3g0018_WYG_057-7a>¶
　天文志曰守犯軫為白衣之會　石氏曰守軫萬物¶
五穀不成　郗萌曰守軫為反臣中外兵以德令解之¶
又曰執法貴臣凶車騎用　玊厯曰天下疾疫人多死¶
其死灾多在北方　南官候曰戚臣凶　甄曜度曰入¶
軫及守犯之有兵必大戰有破軍殺將於其野人心驚¶
駭守過二十日以上光明色大有數十萬人戰流血積¶
尸殃不則大水有山河崩決百姓流波之災五穀傷敗¶
人民飢死期二年¶
<pb:KR3g0018_WYG_057-7b>¶
　¶
　¶
　¶
　¶
　¶
　¶
　¶
　唐開元占經卷五十七¶
