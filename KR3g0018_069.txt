# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.004848
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷六十九
<pb:KR3g0018_WYG_069-1a>¶
欽定四庫全書¶
　唐開元占經卷六十九¶
　　　　　　　　　　　唐　瞿曇悉達　撰¶
　甘氏中官占五¶
　　　天皇大帝占一¶
甘氏曰天皇大帝一星在鈎陳口中　黄帝占曰天皇¶
大帝名耀魄寳主天女象下出命符　河圖雒書云以¶
授天子立五禮　春秋緯曰大帝紫宫不言不動摇以¶
<pb:KR3g0018_WYG_069-1b>¶
斗運度推精使五帝修名號　元命苞曰帝位明達羽¶
翮秀良則光大色度和同天下太平國號中央(宋均曰/帝大帝)¶
(之精也皇/大帝之星)　甘氏讃曰天皇大帝秉萬神圖¶
　　　四輔星占二¶
甘氏曰四輔四星抱北極樞　郗萌曰四輔去君臣失¶
禮輔臣有誅者　甘氏讃曰四輔機權北極樞也¶
　　　華葢星占三¶
甘氏曰華盖七星杠九星凡十六度在大帝上　荆州¶
<pb:KR3g0018_WYG_069-2a>¶
占曰正上柱蓋者名曰杠星次蓋大星者母也其中央¶
者身也母星下二寸者妻子也若此星有變各有所主¶
災也母星下有二寸有小星不當見見即有急太子不¶
得代立若有異姓欲立近期一年中期二年逺期三年¶
而&KR0120;天下煩亂五穀大貴田宅無價　甘氏讃曰華蓋¶
張光掩翳帝舡𤣥橑周杠捶植距跌¶
　　　五帝内座占四¶
甘氏曰五帝内座五星在華蓋下　甘氏讃曰内座設¶
<pb:KR3g0018_WYG_069-2b>¶
席¶
　　　六甲星占五¶
甘氏曰六甲六星在華蓋杠傍　春秋緯曰六甲中為¶
輔包羅物類為神户(六甲所以紀陽陽而紀時/故在杠旁以布政授民)　甘氏¶
讃曰六甲中候出入有湏¶
　　　天柱星占六¶
甘氏曰天柱五星在紫㣲宫中近東垣　甘氏讃曰天¶
柱立政朔望懸書(天柱立政教懸圖法之所也常/以朔望施禁令於柱以示百僚)¶
<pb:KR3g0018_WYG_069-3a>¶
　　　柱下史占七¶
甘氏曰柱下史一星在北極東北　甘氏讃曰柱下史¶
記過密移東厨(厨書/藏也)¶
　　　女史星占八¶
甘氏曰女史一星在柱下史北(女史婦人㣲者/也主傳漏也)　甘氏¶
讃曰女史𫝊漏動記時¶
　　　尚書星占九¶
甘氏曰尚書五星在紫㣲宫門内東南維　甘氏讃曰¶
<pb:KR3g0018_WYG_069-3b>¶
尚書納言夙夜咨謀¶
　　　隂德占十¶
甘氏曰隂德二星在尚書西　文耀鈎曰紫㣲宫前列¶
直斗口三星隨北端鋭若見若不見曰隂德為天一剛¶
(天官書天文志並云三星/或曰天一案圖簿志二星)　運斗樞曰隂德主正經¶
春秋緯曰隂德動臣主争伐相謀　運斗樞曰隂德浮¶
近臣恣庶雄謀天子咸並相謀(宋均曰浮猶見也隂/德星帝㣲令著明也)¶
焦延夀曰隂德星明太子伐主若有女主治天下者¶
<pb:KR3g0018_WYG_069-4a>¶
赫連圖曰隂德滅聖人即紀　甘氏讃曰隂德惟恵周¶
民賑撫¶
　　　天牀占十一¶
甘氏曰天牀六星在紫㣲宫門外　甘氏讃曰天牀寢¶
舎一本云寢室解息燕休¶
　　　天理星占十二¶
甘氏曰天理四星在北斗魁口中　樂緯曰天理貴人¶
之牢也　合誠圖曰天理主司三公　巫咸曰北斗魁¶
<pb:KR3g0018_WYG_069-4b>¶
中天理主貴者水官也　援神契曰天理勅脩糺中情¶
　甘氏讃曰天理執平首鞫魁頭¶
　　　内厨星占十三¶
甘氏曰内厨二星在紫㣲宫西南角外大宫之内飲食¶
厨也　甘氏讃曰内厨優宴房誦説虞¶
　　　内階星占十四¶
甘氏曰内階六星在文昌北　合誠圖曰内階星主明¶
堂(宋均曰階/星内階也)　甘氏讃曰内階朱户顯寵念慮¶
<pb:KR3g0018_WYG_069-5a>¶
　　　天厨星占十五¶
甘氏曰天厨六星在紫㣲宫東北維外　甘氏讃曰天¶
厨咸饌百宰若疏¶
　　　策星占十六¶
甘氏曰策一星在王良前　巫咸曰策星天子兵馬金¶
官(案豫章列士傳曰周勝字叔達南昌人為侍御史桓/帝當南郊平明應出勝仰觀曰主御者䇿星今宫車)¶
(出必策馬星悉不動明必不/出至四更皇子卒遂止也)郗萌曰策星主天子之僕¶
御　甘氏讃曰策執御右螣蛇先驅¶
<pb:KR3g0018_WYG_069-5b>¶
　　　𫝊舎星占十七¶
甘氏曰𫝊舎九星在華蓋上近河傍舎賔客之館舎也¶
　巫咸曰𫝊舎水官也　焦延夀曰傳舎星入紫㣲宫¶
垣間胡人来入漢宫害上若胡兵大起　甘氏讃曰𫝊¶
舎止客¶
　　　造父星占十八¶
甘氏曰造父五星在𫝊舎南河中　郗萌曰造父一名¶
西橋一名司馬星御道僕　黄帝占曰造父星移處兵¶
<pb:KR3g0018_WYG_069-6a>¶
起車騎滿野馬貴　又曰造父亡馬大貴　甘氏讃曰¶
造父洗馬轡勒御鑣¶
　　　車府星占十九¶
甘氏曰車府七星在天津東近河傍(車府主/車官也)　甘氏讃¶
曰車府撰衘¶
　　　人星占二十¶
甘氏曰人星五星在車府東南(一曰卧星/主治萬民)　元命苞曰¶
卧星主夜行一度齊記以防滛　巫咸曰人星土官也¶
<pb:KR3g0018_WYG_069-6b>¶
　焦延夀曰人星不具王者有子不成而死星盡不見¶
有人𫝊相驚以詔事若有詐偽詔者又曰婦人大亂後¶
大兵起　又曰卧星立則天子明死民　甘氏讃曰人¶
星優遊乃爾寧諸¶
　　　内杵星占二十一¶
甘氏曰内杵三星在人星傍¶
　　　臼星占二十二¶
甘氏曰臼四星近人星東南　論語䜟曰杵臼七星主¶
<pb:KR3g0018_WYG_069-7a>¶
給庖　郗萌曰杵臼主軍糧食　黄帝占曰天杵臼星¶
不具民賣其釜甑去其處　郗萌曰天臼之星衆則嵗¶
樂星疏則嵗饑　又曰杵臼離黎民饑　陳卓曰杵臼¶
星不具民失杵臼　甘氏讃曰杵臼充舂主給養厨¶
　　　扶筐星占二十三¶
甘氏曰扶筐七星在天津北　元命苞曰扶筐主藏蓋¶
量入知息耗　郗萌曰扶筐主將作事　焦延夀曰扶¶
筐近織女若不正皆為天下府藏空開　甘氏讃曰扶¶
<pb:KR3g0018_WYG_069-7b>¶
筐採葉翊養𤣥羞¶
　　　司命星占二十四¶
甘氏曰司命二星在虚北　詩緯曰司命執刑行罰¶
元命苞曰司命舉過㓕除不祥　甘氏曰司命繼嗣移¶
正朔　郗萌曰司命主百鬼　又曰司命與輿鬼司候¶
　　　司祿星占二十五¶
甘氏曰司祿二星在司命北　又曰司祿増年延德¶
　　　司危星占二十六¶
<pb:KR3g0018_WYG_069-8a>¶
甘氏曰司危二星在司祿北　又曰司危驕逸亡下¶
　　　司非星占二十七¶
甘氏曰司非二星在司危北　又曰司非以祛多私¶
甘氏讃曰四司續功桑麻襄陸¶
　　　敗𤓰星占二十八¶
甘氏曰敗𤓰五星在匏𤓰傍　甘氏讃曰敗𤓰熟爛遺¶
種畜葅¶
　　　河皷左旗星占二十九¶
<pb:KR3g0018_WYG_069-8b>¶
甘氏曰河皷左旗九星在河皷傍　甘氏讃曰左旗幽¶
谷阻險隠逃¶
　　　天雞星占三十¶
甘氏曰天雞二星在狗國北　合誠圖曰天雞主候時¶
　荆州占曰天雞非其故多大水不通　甘氏讃曰雞¶
鳴司旦審夜察時(一本云/省時)¶
　　　羅堰星占三十一¶
甘氏曰羅堰三星在牽牛東　郗萌曰羅堰主起居¶
<pb:KR3g0018_WYG_069-9a>¶
甘氏讃曰羅堰紫壅激内注渠¶
　　　市樓星占三十二¶
甘氏曰市樓六星在市中臨箕上　又曰樓星監市斗¶
食嗇夫　合誠圖曰天樓主市賈　郗萌曰市樓天子¶
市府也　援神契曰市樓星動即賈殊　甘氏曰市樓¶
星不見政亂　焦延夀曰市樓星不見兵作於市若胡¶
人来入漢市以兵相害　郗萌曰市樓星陽為金錢隂¶
為珠玉星有不偹者天子幣大亂　又曰市樓星天珠¶
<pb:KR3g0018_WYG_069-9b>¶
玉金錢府也欲其忽然不明明則賦歛衆　石氏曰市¶
樓亡天下易政　甘氏讃曰律度制令遍市樓¶
　　　斛星占三十三¶
甘氏曰斛四星在市中斗南　論語䜟曰天斛星主量¶
則　甘氏讃曰斗斛穪量尺寸分銖¶
　　　日星占三十四¶
甘氏曰日一星在房中道前　甘氏讃曰日詔徳令耀¶
生飛鳥也¶
<pb:KR3g0018_WYG_069-10a>¶
　　　天乳星占三十五¶
甘氏曰天乳一星在氐北　甘氏讃曰天乳甘露醴酪¶
充飴¶
　　　亢池星占三十六¶
甘氏曰亢池六星在亢池北(亢舟船也池水也/亢池猶度水也)　黄帝¶
占曰亢池一名代津一名亢星亢星巨星之兩端也亢¶
池敗天下不通　焦延夀曰亢池不居亢度中則廟有¶
大怪以主司日見則主命終　郗萌曰亢池主水道其¶
<pb:KR3g0018_WYG_069-10b>¶
星㣲細則㐫其壞敗宗廟　甘氏讃曰亢池不居移徙¶
之家¶
　　　漸臺星占三十七¶
甘氏曰漸臺四星屬織女東足(四方髙曰臺下有水曰/漸主晷漏律吕之事)¶
　甘氏讃曰漸臺守漏晷吹灰¶
　　　輦道星占三十八¶
甘氏曰輦道五星屬織女西足　甘氏讃曰輦道逍遥¶
優㳺私行¶
<pb:KR3g0018_WYG_069-11a>¶
　　　三公星占三十九¶
甘氏曰三公三星在北斗柄南(三公若今之太尉/曰司徒司空也)　石¶
氏曰三公星天子輔臣也其星欲大明黄潤澤有德令¶
其星赤皆有兵蒼白黒有急喪　黄帝占曰三公一星¶
去天下危二星去天下亂三星去天下不治　甘氏讃¶
曰三公宣徳奉均匡衡¶
　　　周鼎星占四十¶
甘氏曰周鼎三星在攝提西　春秋緯曰天鼎主流亡¶
<pb:KR3g0018_WYG_069-11b>¶
(宋均曰天/鼎周鼎也)　甘氏讃曰周鼎酒罇二簋𦈢壺¶
　　　帝席星占四十一¶
甘氏曰帝席三星在大角北　石氏曰帝席不欲明明¶
則大臣外其心期三年　甘氏讃曰帝席設座宴旅酢¶
酬¶
　　　天田星占四十二¶
甘氏曰天田二星在右角北　甘氏讃曰天田處界縣¶
邑正邪¶
<pb:KR3g0018_WYG_069-12a>¶
　　　天門星占四十三¶
甘氏曰天門二星在左角南　甘氏讃曰天門待客應¶
對無疑¶
　　　平道星占四十四¶
甘氏曰平道二星在左右角間(平道主治/道之官也)　甘氏讃曰¶
平道除道𡍼轍宣輸¶
　　　進賢星占四十五¶
甘氏曰進賢一星在平道西　甘氏曰進賢卿相舉逸¶
<pb:KR3g0018_WYG_069-12b>¶
命才　甘氏讃曰進賢郷里庠序選¶
　　　謁者星占四十六¶
甘氏曰謁者一星在左執法北主讃謁之官也¶
　　　三公内座星占四十七¶
甘氏曰三公内座三星在謁者東北朝㑹宴私之所也¶
　　　九卿内座星占四十八¶
甘氏曰九卿内座三星在三公北　甘氏讃曰三公九¶
卿讃謁者諸侯¶
<pb:KR3g0018_WYG_069-13a>¶
　　　内五諸侯星四十九¶
甘氏曰内五諸侯五星在九卿西　又曰五諸侯衞國¶
故列在帝庭　河圖曰五諸侯主刺奸　禮緯曰辟雍¶
之禮得穆穆皇皇和服則太㣲諸侯明也¶
　　　太子星占五十¶
甘氏曰太子一星在帝座北¶
　　　從官星占五十一¶
甘氏曰從官一星在太子西北從官侍衛之臣也　甘¶
<pb:KR3g0018_WYG_069-13b>¶
氏讃曰從官常陳五署列居¶
　　　幸臣占五十二¶
甘氏曰幸臣一星在帝座東北　甘氏讃曰太子幸臣¶
侍座後聚¶
　　　明堂星占五十三¶
甘氏曰明堂三星在太㣲西南角外　甘氏讃曰明堂¶
顯化常盡孝慈¶
　　　靈臺星占五十四¶
<pb:KR3g0018_WYG_069-14a>¶
甘氏曰靈臺三星在明堂西觀候之所也　甘氏讃曰¶
靈臺考符居南密㣲¶
　　　勢星占五十五¶
甘氏曰勢四星在太陽守北　甘氏讃曰勢不専事相¶
命御之(勢者官也謂刑餘之人不/可専事助宣王命而已)¶
　　　内平星占五十六¶
甘氏曰内平四星在中台南　甘氏讃曰内平近决讞¶
請禮書(内平近執法之官/有疑則凖案禮律)¶
<pb:KR3g0018_WYG_069-14b>¶
　　　爟星占五十七¶
甘氏曰爟四星在軒轅尾南栁北　巫咸曰爟土宫也¶
　甘氏讃曰爟舉烽表逺期沉浮(爟烽火驚急以火/相告目行萬里)¶
　　　酒旗星占五十八¶
甘氏曰酒旗三星在軒轅右角(酒酒官也/旗旗官也)　元命苞曰¶
酒旗主上尊大帝運樞隂陽滿陳列宿成德五星布恩¶
神明和合四節並宣厯紀齊得諸靈合懽故設酒旗以¶
人侑神　焦延夀曰酒旗不具天下有燕大喪以酒亡¶
<pb:KR3g0018_WYG_069-15a>¶
　甘氏讃曰酒旗燕㑹情意歡娛¶
　　　天罇星占五十九¶
甘氏曰天罇三星在東北井　甘氏讃曰天罇愍民憐¶
育㓜孤(天罇主盛饘粥/以給貧病也)¶
　　　諸王星占六十¶
甘氏曰諸王六星在五車南　元命苞曰諸王星主存¶
亡　郗萌曰諸王主朝㑹　元命苞曰王星明則下附¶
從(宋均曰不明/下倍畔也)　甘氏讃曰王星督察諸侯存亡¶
<pb:KR3g0018_WYG_069-15b>¶
　　　司怪星占六十一¶
甘氏曰司怪四星在鉞前(司怪主占候/灾祥者也)　洛書曰司怪¶
集得失　又曰司怪主人揆靈出㣲　焦延夀曰司怪¶
星不行宫中有大怪若天下多怪物　甘氏讃曰司怪¶
誥咎國無災殃¶
　　　座旗星占六十二¶
甘氏曰座旗九星在司怪東北　甘氏讃曰座旗旗表¶
别異殊居以旗(表則君臣/之安位也)¶
<pb:KR3g0018_WYG_069-16a>¶
　　　天髙星占六十三¶
甘氏曰天髙四星在參旗西近畢　合誠圖曰天髙主¶
齋戒之門　焦延夀曰天髙星近井鉞大臣斬不乃髙¶
為下下為髙　甘氏讃曰天髙闕逺九層望樓¶
　　　礪星占六十四¶
甘氏曰礪石四星在五車西　甘氏讃曰礪石砥刃百¶
工淬治¶
　　　八穀星占六十五¶
<pb:KR3g0018_WYG_069-16b>¶
甘氏曰八穀八星在五車北(八穀謂稻黍稷大麥小/麥大荳小荳麻子也)¶
巫咸曰八穀星主土官也　郗萌曰八穀主候嵗　石¶
氏曰八穀一星不具則一穀不成三星已上不具以食¶
為害　甘氏讃曰八穀平衡聚集王都(謂穀粟皆歸/集於王都也)¶
　　　天䜛星占六十六¶
甘氏曰天䜛一星在卷舌中　石氏曰天䜛星明大則¶
䜛佞害民善天下二心諸侯専權誣欺　甘氏讃曰卷¶
舌唾水䜛主夭醫¶
<pb:KR3g0018_WYG_069-17a>¶
　　　積水星占六十七¶
甘氏曰積水一星在天船中　石氏曰積水星明則水¶
大出船行人道必有淪邑者星動摇而行上舟船摩天¶
　甘氏讃曰天船布罔積水候災¶
　　　積尸星占六十八¶
甘氏曰積尸一星在大陵中　石氏曰大陵中有朽骨¶
故大陵中有積尸若其星明大者有大喪死人如丘山¶
　甘氏讃曰大陵表墓積尸隨居¶
<pb:KR3g0018_WYG_069-17b>¶
　　　左更星占六十九¶
甘氏曰左更五星在婁東(左更山虞之官主川澤/林藪竹林菜蔬之屬也)　郗¶
萌曰左更主仁之道　黄帝曰左更星不具天下道不¶
通　焦延夀曰左更星不動摇王者以出必道亡其動¶
者以出吉　甘氏讃曰左更採薪菟園採茹¶
　　　右更星占七十¶
甘氏曰右更五星在婁西(右更主牧養/牛馬之官也)　郗萌曰右更¶
主禮義　黄帝占曰右更星不具天下道不通　焦延¶
<pb:KR3g0018_WYG_069-18a>¶
夀曰左更不動右更獨動王者私出左右具動王者千¶
萬官出　甘氏讃曰右更僕畜孕重犢駒也¶
　　　軍南門星占七十一¶
甘氏曰軍南門一星在天將軍西南大將軍之南門也¶
　甘氏讃曰軍門營壘禁攻禦暴¶
　　　天潢星占七十二¶
甘氏曰天潢五星在五車中　合誠圖曰天潢主河梁¶
所以渡神人通四方　禮緯曰潢星明天子夀昌萬民¶
<pb:KR3g0018_WYG_069-18b>¶
無疾疫災殃　甘氏讃曰天潢濟渡漸池濯髙¶
　　　咸池星占七十三¶
甘氏曰咸池三星在天潢西北　黄帝曰咸池一名黄¶
龍一名五潢注云天官書曰咸池星曰天五潢一名天¶
津一名潢池一名天井一名天淵豐際太隂隂者蒼龍¶
之舎也五帝之車也　樂叶圖曰咸池五車天闗也(宋/均)¶
(曰五車咸/池别名也)　春秋緯曰咸池天潢五帝車舎　淮南子¶
曰咸池者水魚之囿也　郗萌曰咸池者天子名池也¶
<pb:KR3g0018_WYG_069-19a>¶
　合誠圖曰咸池主五穀　焦延夀曰咸池星明大則¶
有龍墮死者不乃虎狼為人害若大兵起　郗萌曰咸¶
池者五車中星也非其故國旱　郗萌曰咸池不足津¶
河道不通　又曰五潢欲其黄澤明也　甘氏讃曰咸¶
池陂澤鵾雞鴈鳥¶
　　　月星占七十四¶
甘氏曰月一星在卯東主女主大臣之象也　甘氏讃¶
曰月明刑度光生蟾蜍¶
<pb:KR3g0018_WYG_069-19b>¶
　　　天街星占七十五¶
甘氏曰天街二星在昴畢間近月東　巫咸曰天街水¶
官也　春秋圖曰天街主伺候　石氏曰天街隂陽之¶
所分中國之境界昴以西屬外國畢以東屬中國也¶
石氏曰天街者日月五星出入之道也　甘氏讃曰天¶
街保塞孔𡍼道衢¶
　　　天阿星占七十六¶
甘氏曰天阿一星在昴西偏髙曰阿亦曜候之處以察¶
<pb:KR3g0018_WYG_069-20a>¶
山林之妖也　甘氏讃曰天阿察近岑蔚西隅¶
　¶
　¶
　¶
　¶
　¶
　¶
　¶
<pb:KR3g0018_WYG_069-20b>¶
　¶
　¶
　¶
　¶
　¶
　¶
　¶
　唐開元占經卷六十九¶
