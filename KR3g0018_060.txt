# -*- mode: mandoku-view; -*-
#+TITLE: 唐開元占經
#+DATE: 2015-08-24 23:11:59.815911
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷六十
<pb:KR3g0018_WYG_060-1a>¶
欽定四庫全書¶
　唐開元占經卷六十¶
　　　　　　　　　　　唐　瞿曇悉達　撰¶
　東方七宿占一¶
　　　角一¶
春秋緯曰列宿二十八是日月五星之所由吉凶之所¶
由兆也故石氏簿讚皆始於角而終於軫今如舊次東¶
方七神之宿為少陽攝提建節青華叶流蒼帝靈威仰¶
<pb:KR3g0018_WYG_060-1b>¶
協助所因乗也　角二星天關也其間天門也其内天¶
庭也故黄道經其中日月五星之所行也角主兵一曰¶
維首一曰天陳一曰天相左角為天田為獄為理主刑¶
南三度曰太陽道右角為尉為將主兵北三度曰太¶
陰道右角葢天之三門猶房之四表也萬理之所由禍¶
福之源始也故三光軌道從之則吉干僻抵觸則凶也¶
　石氏曰角二星十二度(劉向洪範傳/曰與古度同)度距左角先去¶
極九十一度在黄道外度金星也(巫咸/占同)春夏為木秋冬¶
<pb:KR3g0018_WYG_060-2a>¶
為金兩角之間是中道(鄭之/分野)角一名天田一名天根右¶
角為尉左角為獄角者天之府庭也天門者左右角之¶
間天道之所治也陽氣之所升也臣之象也　郗萌曰¶
右角為天庭左角為天田又曰角亢秋獄角為龍角¶
二十八宿山經曰角山與亢山相連在韓金門山中山¶
中有憂變則星應於上星若有變則山應於下角亢星¶
神常居其上(君臣和同山星無異麒麟/鳳凰芝草醴泉四時降矣)　黄帝占曰視¶
兩角星明王道大治其星微小不明王道失政輔臣不¶
<pb:KR3g0018_WYG_060-2b>¶
言角星左蒼右黄正色也吉其色白也凶王者大行百¶
八十日災應逺不出一年二年　角星明而潤澤朝臣¶
有次第兩角微小而不明天下有兵德令不行亂錯角¶
垂芒　角星明大王道太平　角為天將之官兩角之¶
間三光之道也南三度太陽道北三度太陰道日月五¶
星出入中道天下太平　出陽多旱出陰多雨有陰謀¶
　乗左角法官謀南三尺獄理多寃　兩角不明天下¶
有兵右角赤明天下有兵左角赤明天下平　日月五¶
<pb:KR3g0018_WYG_060-3a>¶
星天之三明也皆從角所行行陽道道其陽不從其¶
行歲大水有兵二十八宿皆同　角星明大潤澤賢¶
者在朝廷蒼帝德行天門為開　角主為兵動内五寸¶
國中兵起動外五寸邊兵起左右動摇非其常人主憂¶
臣弑君各以日占¶
　　　亢二¶
石氏曰亢四星九度(在黄道内/五度半)春夏為火秋冬為水(五/星)¶
(占曰亢/火也)亢北四尺是中道(鄭之/分野)　石氏曰亢者廟也亢¶
<pb:KR3g0018_WYG_060-3b>¶
者天帝廟宫亢為天府　海中占曰亢三光也三公之¶
事下者地也中央者丞相也主享祠一曰亢亦為疏廟¶
一名天庭主火與疾故亢龍多疾　亢星齊明宗廟有¶
敬朝廷有序星不明則輔臣失次君令不行　亢星不¶
明王者内亂星明大輔臣納忠天下平安　郗萌曰亢¶
星明大民無疾疫　石氏曰亢星垂芒為亂錯　亢星¶
離落位有天子動旗而卒戰於野亢為疾國有疾占在亢¶
　秋分視亢不見五穀盡傷糴將二倍　石氏曰亢為朝¶
<pb:KR3g0018_WYG_060-4a>¶
廷總領四海故置平星以統理　海中占曰亢為朝廷¶
布政宫¶
　　　氐宿三¶
石氏曰氐四星十五度(古十/七度)距西南星先至去極九十¶
四度(在黄道/内一度)春夏為金秋冬為水(五星入宿/占氐木也)氐南二尺¶
是中道(宋之/分野)氐天子行宫也一名天廟一名天府前二¶
大星嫡後二星妾前星皇后貴族府其星欲明臣奉法¶
度邦君安寧當大而小其位臣失勢其星動其臣出¶
<pb:KR3g0018_WYG_060-4b>¶
海圖曰氐宿宫后女之貴府出入路寢之宿　氏星發¶
即有土功事氐為天庭氐主疫　二十八宿山經曰氐¶
山在鄭白馬山東氐星神常居其上　氐星明大則民¶
無出門之徭馬無汗勞　氐主徭役氐動者徭役起¶
氐為宿路寢所止故置庫樓以捍咎　氐為宿宫休解¶
之房¶
　　　房宿四¶
石氏曰房四星鈎鈐二星五度(古七/度)距房西南第二星¶
<pb:KR3g0018_WYG_060-5a>¶
去極一百八度(在黄道外/一度弱)春夏為水秋冬為火(又曰房/土星也)¶
房兩服之間是中道(宋分/野)房為天府一曰天馬或曰天¶
駟一名天旗一名天廐一名天市一名天街一名天燕¶
一名天倉一名天表一名天龍　房為天子明堂王者¶
歲始布政之堂房為天馬主車駕房為四表表者桀也¶
　石氏曰天道四表之間三光之正路人天之定位也¶
(天廟者房也房者闕也日月之行常出其中不出其中/為不道不道者政令不行  石氏曰房主宿街南二星)¶
(君位也北二星夫人之位也房主/財寶房動外財寶出動内財寶入)　二十八宿山經曰¶
<pb:KR3g0018_WYG_060-5b>¶
房山在宋地與心山相連房心星神常居其上房心二¶
宿動摇則房心之山崩國有走主填星色黑出入七十¶
日以上房心山崩下伐上也其星不明則山有音聲人¶
民擾擾五穀貴房心星暗黑火星守之二百日房心山¶
則音聲萬民相驚大水魚鹽五穀貴百姓愁若星色赤¶
赤地千里房心不見帝無教房星欲明羣臣奉忠天下¶
道興¶
鈎鈐天子御也鈎鈐相去疎者天下且赦相去數者天¶
<pb:KR3g0018_WYG_060-6a>¶
子急多暴令關閉鈎鈐去房不駕鈎鈐離房法令王者¶
至孝則鈎鈐明昆弟有親親之思則鈎鈐不離房鈎鈐¶
去房欲其近也近則天下同心遠則天下不和房主開¶
閉以其蓄藏之所由也¶
　　　心宿五¶
石氏曰心三星五度(古十/二度)距前第二星去極一百八度¶
半(在黄道外/三度半)春夏為木秋冬為水(又曰心/星火也)北四尺是中¶
道(宋之/分野)　心為天相一名大辰一名大火一名天司空¶
<pb:KR3g0018_WYG_060-6b>¶
　心者宣氣也心為大丞相　石氏曰心三星帝座大¶
星者天子也心者木中火故其色赤為天關梁　心三¶
星星當曲天下安直則天子失計心為明堂中大星天¶
王位前後小星子屬以開德發陽不欲直直王失勢期¶
九十日地動主客天子以弱亡　爾雅曰大火謂之大¶
辰房心尾也主天下之賞罰主天下之急故天下變動¶
則心星見不祥明堂旁多小星天子憂弱子未處天子¶
威令不出閣天下乖爭無君伯八九心星直心星變色黑¶
<pb:KR3g0018_WYG_060-7a>¶
大人有憂民血流心星滅則主泣血后奔逃强國起¶
心星消江河為害期九年天子滅　心星動國有急心¶
星動摇若角芒者天下大兵　心星離移有流民心前¶
後星皆光明赤黄者太子庶子各有賜賀之事　心三¶
星明大則天下同慶響風被澤　太史公曰心三星上¶
星太子星星不明太子不得代下星庶子星星明庶子¶
代後心動者國有憂¶
　　　尾宿六¶
<pb:KR3g0018_WYG_060-7b>¶
石氏曰尾九星十八度(古九/度)距東第二星先至去極百¶
三十四度(在黄道外/十五度少)春夏為火秋冬為水(又曰/水星)尾北十¶
尺是中道(燕之/分野)　尾一名後族一名天厠一名天狗一¶
名天司空一名天雞　尾者後宫之塲也妃后之府也¶
上第一星后也第三星旁一星相去一寸名神宫解衣¶
之内室說虞之堂一曰天矢一曰天九江　尾者邊臣¶
也又曰通溜宫尾市也天復船也　尾第一星嫡妃也¶
第三星夫人也次五星嬪妾星欲均明大小相承則後¶
<pb:KR3g0018_WYG_060-8a>¶
宫有序多子孫　二十八宿山經曰尾山與箕山相連¶
在燕九都山西尾箕星神常居其上　尾主水又主君¶
臣尾動者君臣不和必有事尾天子之九子也騰躍坼¶
絶不居其所天下大亂君臣不和　尾星明大皇后有¶
喜不明微細皇后有憂及疫　尾星疏遠皇后失勢尾¶
星明五穀大熟則民不煩擾其星不明五穀大傷尾星¶
離徙而直皇后失勢其星就聚有大水君臣不和則占¶
於尾¶
<pb:KR3g0018_WYG_060-8b>¶
　　　箕宿七¶
石氏曰箕四星十一度(古十度又十一/度四分之一)度距西北星先¶
至去極百一十八度(在黄道外/五度少)春夏為金秋冬為土(又/曰)¶
(金星/也)箕北六尺是中道也(燕之/分野)箕星一名風星月宿之¶
必大風(箕星為風東/北之星也)一名天陣一名狐星主狐貉一名¶
風口一名天后也為天狢府廷天雞也主時金星也箕¶
斗天子之冠服也竝後宫别府也二十七世婦八十一御¶
女妾别宫四者女相也故尾箕主百二十妃尾者蒼龍¶
<pb:KR3g0018_WYG_060-9a>¶
之末也直寅主八風之始　箕后星動風揚箕主致客¶
箕庫也一曰天司空箕為寄客　爾雅曰析木謂之津¶
箕斗之間漢津也一曰天市主八風　箕為風又箕主¶
蠻夷箕動者蠻夷有使來箕舌一星芒動則大風不出¶
三日箕舌動如致風揚沙　箕星居河邊歲大惡若中¶
河而居天下食人　易緯是類謀曰大山失金雞西岳亡¶
玉羊箕星明大即國無䜛賊箕中少星則糴貴箕者¶
人之精也故天下安樂即星衆不安即星少　箕星離¶
<pb:KR3g0018_WYG_060-9b>¶
徙天下大不安民移徙其處星不明天下五穀傷其星¶
明穀大熟其就聚細微天下憂食箕中欲其多星　石¶
氏曰尾箕主後宫妃后府故置傅說衍子孫¶
　¶
　¶
　¶
　¶
　唐開元占經卷六十¶
