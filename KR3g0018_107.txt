# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.789318
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷一百七
<pb:KR3g0018_WYG_107-1a>¶
欽定四庫全書¶
　唐開元占經卷一百七¶
　　星圖二　　　　　　唐　瞿曇悉達　撰¶
　　　　石氏中官星座古今同異¶
攝提古今同六星夾大角　大角同一星　梗河三星¶
大角北　西星曲向南今視西星亦端直　招摇古今¶
同一星梗河北　𤣥戈古今同一星招揺北　天槍古¶
今同三星北斗柄東　天棓古今同五星女牀東北¶
<pb:KR3g0018_WYG_107-1b>¶
女牀古今同三星天紀星北　七公古今同七星招摇¶
東　貫索古今同九星七公前　天紀九星貫索東舊¶
在尾箕度今測東三星入南斗度近織女　織女古今¶
同三星天紀星東端　天市垣二十二星房心東北端¶
舊東垣從南門第一星至第五星並在赤道外今測從¶
門頭星至第三星在赤道外餘星在赤道内又東垣第¶
二星第六星在河裏舊圖並不入市又審視天河一差¶
入市　帝座古今同一星在市中　候古今同一星帝¶
<pb:KR3g0018_WYG_107-2a>¶
座東南　宦者古今同四星帝座西　斗五星在宦者¶
西南舊斗星口仰兼背斛今視天斗口向下覆斛　宗¶
正古今同二星帝座東南　宗人舊在河外今在河内¶
四星宗正東宗星舊兩星相去逺今測兩星相去近二¶
星宗人北東咸古今四星房東北　西咸舊四星並在¶
房星西赤道外北一度今測在房星西北三星在赤道¶
内房度一星在赤道外氐一度四星房西北　天江古¶
今同四星在尾北　建星舊五星在黄道内兼一星又¶
<pb:KR3g0018_WYG_107-2b>¶
一星在黄道外今測六星並在黄道内元不入河六星¶
在南斗北　天弁舊大小逺近並均又偃勢覆向下今¶
測有踈密大小不均其偃勢仰向上又視天河與舊不¶
同九星在建星北　河皷舊三星并旗六星並入河又¶
旗南四星在赤道外今測河皷唯北一星及旗三星入¶
河又旗南唯三星在赤道外視天河正當河差河皷并¶
旗十二星在牽牛北　離珠舊在須女又在須女北横¶
列今測在牽牛度又在須女西北竪立五星在須女西¶
<pb:KR3g0018_WYG_107-3a>¶
北　匏𤓰舊並在河中又近天津今測在河外又去津¶
逺又視天河與舊不同五星在離珠北　天津舊並在虚¶
度仍竪唯二星出河今測向西北東南斜指入牽牛女¶
虚等度及有六星出河又視天河有斷絶委曲不同九¶
星在虚北河中螣蛇舊八星出河今視唯尾末二星出¶
河二十二星在奎北河中　閣道舊北四星出河今測¶
北二星出河六星在王良北　附路古今同一星閣道¶
傍　天大將軍舊星並均圓曲向上今測星有出入不¶
<pb:KR3g0018_WYG_107-3b>¶
均十一星在婁北　大陵古今同八星在胃北　天舡¶
舊四星出河今在河内九星在大陵北河中　卷舌舊¶
北二星入河今並在河外六星在昴北　五車舊東北¶
及西北星入河今出河又西北柱舊䨇星向上今測向¶
下又車北柱舊䨇星在東北今向西北五車三柱十四¶
星在畢東北端　天關古今同一星五車南參西北¶
南河北河南河舊在河内西二星入前實沉次今測不¶
入河亦不入前次復在河外又在後鶉首次北河舊在¶
<pb:KR3g0018_WYG_107-4a>¶
鶉首次今測二星入前實沉次六星夾東井五諸侯舊¶
東頭第一星在黄道外今測在黄道内四度　又舊東¶
頭第二星曲向南今乃曲向北又與第三星相近五星¶
在東井北近北河　積水積薪二星舊在鶉首次今並¶
在前實沉次　積水一星北河西北積薪一星積水東¶
南　水位舊南二星入河今四星並在河外四星東井¶
東南北列　軒轅舊尾漸斜向上其右角在黄道内今¶
測其尾勢迤邐向西其左角出黄道外半度不在内十¶
<pb:KR3g0018_WYG_107-4b>¶
七星在七星大星北　少微同四星太微西南北列¶
太微古今同十星在翼軫北　黄帝座舊四星去黄帝¶
座近逺並相佀今有近有逺不等黄帝座一星在太微¶
中四帝四星夾黄帝座　内屏古今同四星在黄帝座¶
南郎位舊取端正均配行列今有偏并不均十五星在¶
帝座東北　郎將古今同一星郎位東北　常陳古今¶
同七星如畢狀帝座北　三台古今同六星兩兩而居¶
起文昌列抵太微　相星太陽守二座舊重四相當今¶
<pb:KR3g0018_WYG_107-5a>¶
太陽守在相星西南相一星北斗南太陽守一星相星¶
西南　天牢舊均圓近中台今其星北斗魁下兼有踈¶
有密　文昌古今同六星北斗魁前　北斗古今同七¶
星輔一星在太微北　紫微宫垣兩蕃舊在婁昴¶
畢井栁張軫等度今測在胃畢井鬼七星張軫等度十¶
五星東蕃八西蕃七北斗北　北極古今同五星　鈎¶
陳六星皆在紫微宫中　天一太一舊並在軫度今俱¶
在翼度天一一星紫微宫門外右星南太一一星天一¶
<pb:KR3g0018_WYG_107-5b>¶
星南相近¶
　¶
　¶
　¶
　¶
　¶
　¶
　唐開元占經卷一百七¶
