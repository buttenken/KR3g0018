# -*- mode: mandoku-view; -*-
#+TITLE: 唐開元占經
#+DATE: 2015-08-24 23:12:00.885775
#+PROPERTY: ID KR3g0018
#+PROPERTY: BASEEDITION WYG    
#+PROPERTY: JUAN 卷一百十二
<pb:KR3g0018_WYG_112-1a>¶
欽定四庫全書¶
　唐開元占經卷一百十二¶
　　竹木草藥占　　　　唐　瞿曇悉達　撰¶
　　　草木休徵¶
　　　　朱草¶
孫氏瑞應圖曰朱草者草之精也聖人之徳無所不至¶
則生　鶡冠子曰惟聖人能正其音調其聲故徳上及¶
泰清下及泰寕中及萬靈朱草生　尚書大𫝊曰徳光¶
<pb:KR3g0018_WYG_112-1b>¶
地序則朱草生　淮南子曰太清之世流黄出朱草生¶
　春秋運斗樞曰璇星得則朱草生　尚書侯曰文命¶
得成俊乂在官朱草生郊　魏畧曰文帝欲禪朱草生¶
於文昌殿側　大戴禮曰朱草生日生一葉至十五日¶
止十六日落一葉¶
　　　　嘉禾¶
春秋感精符曰徳淪於地則嘉禾生　春秋運斗樞曰¶
璇星得則嘉禾液¶
<pb:KR3g0018_WYG_112-2a>¶
　　　　福草¶
禮斗威儀曰君乗木而王福草生於廟中　瑞應圖¶
曰福草者宗廟齋敬則生宗廟中¶
　　　　芝草¶
運斗樞曰瑶光得則陵出芝草　瑞應曰芝草者親近¶
耆老養有道則生　地鏡曰敬事耆老不失舊故則芝¶
草生¶
　　　　禾連理¶
<pb:KR3g0018_WYG_112-2b>¶
地鏡曰不失民心則木連理生¶
　　　　木同本異枝¶
京房曰有木同本而異枝是華光國有吉昌五榖登他¶
民歸國　京房傳曰樹同本異末君有慶諸侯朝¶
　　　　木卒長¶
地鏡曰國治樹木卒長自大其君方有嘉　京房易傳¶
曰木成員圍以上一夜長數丈當有臣强於君¶
　　　　木生君屋上及朝廷¶
<pb:KR3g0018_WYG_112-3a>¶
地鏡曰木卒生人屋室上其地出聖人　京房易傳曰¶
木生於君屋上及朝廷其君有聖子¶
　　　　木生木及木垂枝¶
地鏡曰木生木國益土　又曰木生枝盡向下者大吉¶
　　　　木偃自起及木生有實¶
京房曰有偃木而起嵗有大吉　木生有實其邑有慶¶
　　　竹木咎徵¶
　　　　竹木自死疾疫非時枯落¶
<pb:KR3g0018_WYG_112-3b>¶
地鏡曰竹栢枝遍一百里是謂隂消陽國必亡　又曰¶
竹栢夏枯王侯失位　又曰樹木非其時而枯是謂金¶
尅伐不出一年暴兵外國來　又曰凡樹忽生死主易¶
兵將至　又曰社樹自死世主國君亡　京房曰有木¶
夏落葉有兵喪　京房易侯曰秋葉落七十歩人民移¶
徙大飛揚人民離郷　地鏡曰木葉非時落去本七十¶
歩國有兵民棄故郷¶
　　　　木生復死¶
<pb:KR3g0018_WYG_112-4a>¶
京房易侯曰枯楊生荑斷枯復生天辟當之　地鏡曰¶
竹葦樹木枯死忽復生輔臣執政流其令　又曰枯木¶
冬生易謂隂陽易位不出二年國有喪小人近君子亡¶
　又曰木實當死者反生世主凶　京房易傳曰木枯¶
而生不及二年國有大喪上貪色以寵人為主　又曰¶
枯楊生花國后當之¶
　　　　木冬榮¶
地鏡曰木冬生有兵民流一曰君失政　又曰木冬華¶
<pb:KR3g0018_WYG_112-4b>¶
當生反死　京房曰木冬生王者不平有卿相出走¶
又曰有木冬榮黍不成　又曰木冬生國后當之¶
　　　　木再榮¶
地鏡曰木一嵗再花實有兵民流　又曰木再榮世主¶
堕手姬女致兵之象　又曰桃再花夏有霜杏再花夏¶
有電李再花春有霜榆再莢有寛令當死反生　又曰¶
木春冬再作實世主凶秋夏再花實隣國逼之　京房¶
曰木嵗再花國后當之　又曰木一嵗再實隣國來其¶
<pb:KR3g0018_WYG_112-5a>¶
國　又曰木再榮於夏后亡國有喪若五榖不熟百姓¶
罷作¶
　　　　桑榖自生朝廷及木生不入土¶
地鏡曰桑榖俱生於廟廷世主廢賢用不肖　又曰木¶
生不入土而獨立天下危¶
　　　　木卒生道中及木卒枝¶
地鏡曰木卒生道中君失治九宫廢　又曰木無故一¶
夜十枝藂生邑將虚¶
<pb:KR3g0018_WYG_112-5b>¶
　　　　木傷葉及木自鳴¶
地鏡曰木生一枝偏無葉嵗惡民飢　又曰木忽自鳴¶
主死自鳴作金聲者主地方分裂¶
　　　　木哭泣及出血并生齒¶
地鏡曰樹木泣天下有兵　京房飛侯曰樹哭實邑虚¶
虚邑實　地鏡曰木無故血出及汁流出地邑敗有兵¶
京房曰伐木有血侯王有憂　又曰林木生齒有兵起¶
　　　　榆莢不落¶
<pb:KR3g0018_WYG_112-6a>¶
京房曰榆莢不落國受大咎¶
　　　　竹實反枝¶
地鏡曰竹實衆鳥羣行不出二年大飢　又曰竹忽實¶
而枯主易民飢　又曰國中竹皆盡枯地失¶
　　　　黍穄生疣¶
京房易傳曰黍生疣大君有憂相去亡穄生疣大君憂¶
大臣死¶
　　　　蓬葉生¶
<pb:KR3g0018_WYG_112-6b>¶
京房易傳曰蓬葉繁興嵗不熟¶
　¶
　¶
　¶
　¶
　¶
　¶
　唐開元占經卷一百十二¶
